Poslovanje: Istraživanje pokazuje kako raste broj Europljana suočenih sa siromaštvom Više od dvije trećine Grka kaže kako su postali siromašniji, a slični se rezultati bilježe i u susjednim zemljama. Od ostalih vijesti iz poslovanja: zajednička hrvatsko-mađarska tvrtka otkrila prirodni plin na polju Zalata-Dravica. Žena prosi novac u Ateni. U Grčkoj raste razina siromaštva kao posljedica globalne financijske krize i sloma državnog proračuna. 60% Europljana smatra kako je siromaštvo na kontinentu povećano, navodi se u istraživanju Eurobarometra o socijalnom učinku globalne financijske krize, objavljenom u utorak, 22. lipnja. U Grčkoj 85% ljudi smatra kako su siromašniji u odnosu na prošlu godinu. Bugarska je sljedeća s 82%, dok 77% ljudi u Rumunjskoj smatra kako im se situacija pogoršava. Na Cipru je 66% ispitanika iskusilo pogoršanje svoje financijske situacije tijekom proteklih 12 mjeseci. Niskobudžetni avioprijevoznik Easy Jet pokrenuo je 19. lipnja poslovanje na Kosovu. Prvi je povratni let bio na relaciji od Basela u Švicarskoj do Prištine. Linija će prometovati četiri puta tjedno, a očekuje se kako će do kraja listopada prevesti do 20.000 putnika. Srpski premijer Mirko Cvetković otvorio je novu farmaceutsku tvornicu u pogonu Galenike u Zemunu u ponedjeljak, 21. lipnja. Vrijednost ulaganja veća je od 50 milijuna eura, a bit će otvoreno 150 novih radnih mjesta. Godišnji kapacitet nove tvornice je oko 2 milijarde tableta i 100 milijuna kapsula, čime bi trebao biti udvostručen ukupni proizvodni kapacitet ovog proizvođača lijekova. Hrvatska premijerka Jadranka Kosor i njen ruski kolega Vladimir Putin potvrdili su bilateralnu gospodarsku suradnju na sastanku održanom 19. lipnja u Moskvi. Kosor je rekla kako očekuje da će parlament uskoro ratificirati zakon o sudjelovanju Hrvatske u projektu Južnog toka. Plinovod će transportirati ruski plin preko Crnog mora do središnje Europe. Kosor je tijekom boravka u Moskvi otvorila ured Hrvatske gospodarske komore. Makedonski predsjednik Đorđe Ivanov i njegov kolega Vaclav Klaus nazočili su u utorak, 22. lipnja, u Skopju makedonsko-češkom poslovnom forumu. Složili su se oko daljnjeg jačanja bilateralnih gospodarskih veza. Usporedo s forumom provedeno je i potpisivanje sporazuma o uspostavi makedonsko-češkog poslovnog vijeća. Hrvatska naftna tvrtka INA i mađarski MOL otkrili su znatne zalihe prirodnog plina na polju Zalata-Dravica na hrvatskoj strani ugovornog područja Podravska Slatina-Zalata, objavila je INA u srijedu, 23. lipnja. Zajednički projekt eksploatacije dravskog bazena pokrenut je 2006. Dvije tvrtke imaju jednake udjele od 50%, te dijele troškove i proizvodnju. Turski ministar rada i socijalne sigurnosti Omer Dincer otkrio je u srijedu, 23. lipnja, pojedinosti o novom programu obuke. Projekt će se provoditi u 111 centara u 81 pokrajini Turske, a usmjeren je na povećanje učinkovitosti usmjerenog obrazovanja za zaposlenike u industriji, čime se jača tržište rada. Rumunjska vlada je u srijedu, 23. lipnja, odobrila hitnu odredbu kojom se povećava udio profita koji državne tvrtke moraju pridonositi u državni proračun te se uvode novi porezi za fizičke osobe. Prema novim propisima, državne tvrtke moraju uplaćivati do 90% svojeg profita u proračun, za razliku od dosadašnjih 50%. Bonovi za hranu i dječju skrb te novac za godišnje odmore oporezivat će se po stopi od 16%. Odbitci po prihodima od intelektualnog vlasništva bit će smanjeni s 40% na 20% kako bi se umanjilo izbjegavanje plaćanja poreza. Mjere su dio vladinih nastojanja na suzbijanju krize.
Otkazivanje parade u Srbiji moglo bi dovesti do zabrana udruga Beogradska gay Parada ponosa -- koja se trebala održati ranije ovog tjedna -- otkazana je zbog prijetnji ekstremističkih skupina. Policija provjerava isprave srpskog ultranacionalista u nedjelju (20. rujna) u Beogradu. Srbijanske vlasti razmatraju zabranu političkih skupina koje prijete drugima, izjavili su dužnosnici u ponedjeljak (22. rujna). Katalizator su bile prijetnje ultranacionalističkih skupina koje su dovele do otkazivanja nedjeljne gay Parade ponosa u Beogradu. Zamjenik ministra pravosuđa Slobodan Homen izjavio je za B92 kako vlasti planiraju zatražiti od najvišeg suda u Srbiji "zabranu svih udruga koje upućuju prijetnje". Ultranacionalističke skupine Obraz i Srpski narodni pokret 1389 protivile su se gay paradi. Vođa Obraza Mladen Obradović upozorio je kako će organizatori biti odgovorni za ono što bi se moglo dogoditi ukoliko se događaj održi kao što je planirano. Prema izvješćima lokalnih medija, skupina od oko 10.000 huligana planirala je zasuti sudionike parade kamenjem skrivenim u kanalizacijskim otvorima duž puta kojim se parada trebala kretati. Skupine su također planirale napad na veleposlanstvo Švedske, koje je trebalo biti domaćin domjenka za sudionike parade. Određeni članovi tih ekstremističkih skupina čak su se kanili infiltrirati među sudionike parade, što bi im omogućilo da kasnije izravno napadnu sudionike. Ministarstvo unutarnjih poslova priopćilo je kako policija ne može jamčiti sigurnost sudionika parade i preporučilo premještaj parade iz središta grada u park Ušće, u blizini rijeka Dunava i Save, gdje bi sudionici parade mogli biti bolje zaštićeni. "Ministarstvo unutarnjih poslova obvezatno je skrenuti pozornost na visok rizik kada su u pitanju imovina i ljudski životi. Predložili smo izbor lokacije koju bi policija mogla osigurati, kako ne bi bili odgovorni niti za jedan ljudski život ", izjavio je ministar unutarnjih poslova Ivica Dačić. Organizatori su to odbili. "Tradicija u svim velikim svjetskim gradovima jest da se takvi događaji održavaju na glavnim ulicama, kako bi se pokazalo da su članovi gay i lezbijskog dijela stanovništva ravnopravni članovi društva. Ne želimo šetati oko neke livade u blizini rijeke; to ne bi bila Parada ponosa ", kazala je članica organizacijskog odbora Majda Puača. Predlaganje druge lokacije pokazalo je kako je "država ustuknula pred prijetnjama nasiljem", kazali su organizatori. Šef srbijanske policije Milorad Veljović izjavio je u ponedjeljak kako će biti poduzete "striktnije mere" protiv osoba koje promiču nasilje, ukazujući kako je u nedjelju uhićeno 37 osoba nakon što su pokušali organizirati protu-gay skup u središtu Beograda. Policija je također priopćila kako "ubuduće" nikakvi javni skupovi neće biti dozvoljeni u središtu Beograda iz sigurnosnih razloga.
Vođenje kampanje u BiH ulazi u digitalno doba Dok političari i nevladine udruge teže mobilizirati birače i bore se s apatijom, internet dobiva na snazi kao jedno od sredstava za vođenje kampanje. Sve više i više političkih kandidata koriste Facebook da bi doprli do mladih birača. Kampanja se zahuktava uoči izbora 3. listopada, i mnoštvo nevladinih udruga jednako je odlučno izvršiti utjecaj na birače. Sučeljene s apatijom, posebice među mladima, neke skupine naporno rade na organiziranju i uključivanju mladih. Procijenjeno je kako 50 posto ove demografske populacije ne izlazi na izbore. "Glas mladih!" i "Glas žena!" samo su neki od slogana na mnogobrojim plakatima postavljenim u gradovima diljem zemlje. Video spotovi u kojima se pojavljuju glumci i ostale poznate osobe redovito se emitiraju na televiziji, šaljući sličnu poruku. Neke udruge, poput Društva za odgovorno poslovanje (DOP), kažu kako čak planiraju organiziranje konferencija na kojima bi političke stranke - - prije svega predstavnici mladeži stranaka - - govorili o konkretnim poteškoćama s kojima se sučeljavaju mladi. Te konfernecije će biti održane "bez ikakvih političkih poruka ili vođenja kampanje", izjavio je predsjednik DOP Kenan Hodžić. Ostali, poput Alternativnog kluba iz Trebinja, zabrinuti su etničkim aspektima izbora. Predsjednik Kluba Blažo Stevanović pozvao je javnost da prijavi svakog kandidata optuženog, ili kazneno gonjenog za ratne zločine ili poslove vezane za organizirani kriminal. "U istočnoj Hercegovini već smo uočili neke [kandidate] osumnjičene za kršenje međunarodnog humanitarnog prava, kao i optužene za ozbiljne zločine", kazao je Stevanović. Mišljenja analitičara dvojaka su glede uloge nevladinih udruga. Sociolog Srđan Puhalo kaže kako kampanje informiranja javnosti mogu proizvesti neke rezultate, ali je malo vjerojatno da imaju veliki utjecaj. "Nitko neće glasovati zbog plakata ili video spota, već zbog udruge s ugledom koja se dokazala kroz rad. Nema puno takvih nevladinih udruga ", izjavio je Puhalo za SETimes. Mladi, dodao je, uglavnom su zainteresirani za pronalaženje posla i poboljšanje kvalitete svojeg života. "Nema ideala, samo čist pragmatizam", kazao je. Iz tog razloga, mnogo je više mladih kandidata nego ranije koji se nadmeću za dužnosti. Međitim, utjecaj mladih i žena u političkim strankama još uvijek je neznatan. "Oni nisu ključni igrači", kazao je. Osjećajući kako bi apatija mogla imati ozbiljne štetne učinke na odaziv i rezultate, stranke koriste sva moguća sredstva kako bi doprle do birača, uključujući popularnu društvenu internet mrežu Facebook. Sve vodeće stranke u Republici Srpskoj (RS) i njihovi čelnici sada imaju svoje profile na Facebooku. Osim toga, svaka stranka ima službenu internet stranicu gdje posjetitelji lako mogu razmotriti njezinu platformu i pozicije. Međutim, vođenje kampanje putem interneta, i ovako i onako neće prevagnuti izbore, kaže za SETimes analitičarka Tanja Topić. "Internet se u BiH koristi vrlo malo u usporedbi sa susjednim zemljama i razvijenim zapadnim demokracijama. Oni koji koriste internet u BiH obično su oni koji će prije apstinirati nego glasovati ", kazala je Topić. Međutim, dodala je, to je važan korak naprijed ka modernizaciji. Internet je već postao mjesto za oštru raspravu između Saveza neovisnih socijaldemokrata (SNSD) i oporbenih stranka u RS. Potaknuta je internet stranicom koju je postavio oporbeni kandidat Ognjen Tadić, a koja koristi URL koji bi mogao navesti posjetitelje da pomisle kako se radi o službenoj internet stranici predsjedništva RS. SNSD žalila se kako je taj postupak pokušaj "umanjivanja značaja Ureda predsjednika republike, i degradiranja sadašnjeg predsjednika Rajka Kuzmanovića". "[Tadić] pokušava prevariti građane stvaranjem lažne slike [o sebi] kao pobjedniku predstojećih izbora", izjavio je izvršni tajnik SNSD Rajko Vasić. Tadićev tim zadužen za kampanju odgovorio je kako je sporna internet stranica "originalna, legalna, moderna i proročanska", načinjena po uzoru na uspješne europske i međunarodne političare. Dodali su kako SNSD iznerviran zato što ih ne može spriječiti da je postave. Osim toga, oporbeni čelnici pokrenuli su blog protiv Vasića na najvećem portalu u zemlji, Sarajevo-x. com. U međuvremenu, neki političari u BiH koriste blogove kako bi unaprijedili svoje političke karijere i ciljeve. Među iskusnijim blogerima član je kolektivnog predsjedništva Željko Komšić i potpredsjednik Partije demokratskog progresa Branislav Borenović. Vasić iz SNSD-a svakodnevno postavlja postove na svom blogu, pišući o političkim događajima i oštro kritizirajući političke suparnike diljem BiH.
Balkanske manjine rade u smjeru funkcionalnog multikulturalizma Manjine diljem Balkana povezuju se i pripremaju dokumente ustavnog tipa usmjerene na zaštitu i zadovoljenje njihovih prava. Romska zajednica čini najveću manjinu na Balkanu i - - prema nedavnoj analizi Centra za međunarodni krizni menadžment i rješavanje sukoba - - njihova situacija "u regiji ostaje posebice problematična i čini se da države nemaju mnogo želje ili poticaja to promijeniti". Reagirajući na takvo stanje, Skender Veliu, koji je na čelu Romskog saveza Amaro-Drom u Albaniji, izjavio je da su tamošnje manjine ustrojile skupinu koja predstavlja Grke, Makedonce, Srbe, Crnogorce i Bosance te razgovaraju o svojim konkretnim problemima. "Razmatrali smo stanje i postupanje prema manjinama u Albaniji te je sastavljen 'ustavni' dokument u okviru ustava, s pravima manjina u Albaniji, u usporedbi s drugim zemljama regije", izjavio je Veliu za SETimes. Pojasnio je kako se glavni zahtjevi odnose na jezik, identitet i kulturu. Skupinu koja je radila na tom dokumentu predvodio je sveučilišni profesor Kimet Fetahu, pripadnik makedonske manjine u Albaniji, koji je također organizirao okrugle stolove s predstavnicima različitih manjina. Dokument je upućen državnim institucijama i međunarodnim tijelima. "Podignuli smo svoj glas tražeći poboljšanje socijalne i gospodarske situacije romskih građana, njihova obrazovanja, zdravstva, infrastrukture, smještaja, zapošljavanja, što je postalo dio nacionalne strategije za poboljašnje uvjeta života za Rome", rekao je Veliu. Milan Antonijević, ravnatelj beogradske nevladine udruge YUCOM, kaže kako Romi čine najveću etničku manjinu u Srbiji, a slijede Albanci, Bosanci, Mađari i ostali. Država "ne zna kako napraviti ozračje u kojem bi bilo normalno izaći i [izreći] svoju nacionalnost, jer se pokazalo da je državni aparat sile i represije i dalje vrlo snažan, pa se ljudi ne izjašnjavaju onako kako bi to učinili u drugim okolnostima", rekao je za SETimes. Alma Mašić, ravnateljica Inicijative mladih za ljudska prava u Sarajevu, istaknula je kako "samo 3 posto Roma u Bosni i Hercegovini ima stalan posao. Najveći izvor prihoda te etničke manjine jest samozapošljavanje u sektoru prikupljanja materijala za recikliranje te recikliranja otpada ", izjavila je za SETimes. Situacija je drugačija na Kosovu, gdje je srpska zajednica postala manjina nakon 1999. godine. "Moj život nije kao što je bio prije. Mi, Srbi, nervozno čekamo vidjeti kakav će biti status Kosova. Ne volim da me nazivaju manjinom i ne želim to prihvatiti ", izjavila je za SETimes Srpkinja s Kosova Milica Marković. Bekim Blakaj, ravnatelj kosovskog ureda Centra za humanitarno pravo, okrivljuje paralelne srpske institucije. "Ostale su manjine u znatnoj mjeri integrirane u kosovsko društvo, [pa su opet] na neki način više diskriminirane od srpske manjine. Srpski jezik službeni je jezik na cjelokupnom teritoriju Kosova, a to nije slučaj s romskim, turskim ili bosanskim jezikom ", rekao je za SETimes. U Preševskoj dolini u Srbiji, Albanci su manjina. "Ako želite dobiti nešto [kao manjina], morate to tražiti. Nitko vam ništa neće dati ako ne tražite ", izjavio je ekonomist Abdulla Ahmedi. Za SETimes je rekao kako su najveći problemi nepriznavanje diploma Sveučilišta Kosova, problemi s priznavanjem diploma iz Albanije i Makedonije, kao i visoka stopa nezaposlenosti mladih i njihova migracija u Aziju. Antonijević iz YUCOM-a potvrđuje da Srbija tek treba pronaći mehanizam za priznavanje sveučilišnih diploma s Kosova. "Albanci moraju imati neka prava, jer su diplomirali na Sveučilištu Kosova i žele raditi u Srbiji i to bi se trebalo poticati", rekao je. Ferenc Toth je pripadnik mađarske manjine u Vojvodini. "Ne osjećam se kao građanin drugog reda, iako je puno onih koji me svakodnevno pokušavaju uvjeriti da jesam", rekao je za SETimes. Maria Schoenthaler iz njemačke zajednice u Vojvodini izjavila je za SETimes kako rješenje leži u članstvu u EU, jer će odgovor na to "tko je tko i što je tko… u nekom trenutku biti Europljanin".
Albanija, Makedonija i Crna Gora potpisale sporazum o slobodnom kretanju Građani triju balkanskih zemalja sada imaju mogućnost međusobnog slobodnog kretanja s biometrijskim identifikacijskim ispravama. Na sastanku Zemalja potpisnica Atlantske povelje 14. prosinca u Tirani, Albanija, Makedonija i Crna Gora potpisale su sporazum kojim se građanima ove tri zemlje omogućuje putovanje s putovnicom i biometrijskim identifikacijskim ispravama na području tih triju zemalja. Albanski ministar vanjskih poslova Edmond Haxhinasto rekao je kako će ti sporazumi omogućiti i poticati kretanje ljudi, jačanje veza i suradnje među zemljama te stvaranje novog regionalnog ozračja u vrijeme pripreme za EU integraciju. "Riječ je o vrlo važnom koraku naprijed, jer se doista krećemo prema formiranju zone slobodnog kretanja u regiji, što demonstrira odličnu… suradnju koja će se proširiti i na druga područja. Odlična politička suradnja se odražava na specifične korake u gospodarskoj integraciji naših zemalja ", rekao je Haxhinasto. Njegov makedonski kolega Nikola Poposki naglasio je poticaj koji će to pružiti bilateralnim odnosima s Albanijom. "Ovo je specifičan korak koji će povećati prilike za suradnju naših dviju zemalja i olakšati prelazak granice kako bi se ostvario integracijski cilj, omogućavanje kretanja građana i povećanja zajedničke predanosti naših dviju zemalja integraciji u EU", rekao je Poposki. Crnogorski ministar vanjskih poslova Milan Roćen dodao je: "Ovaj sporazum [s identifikacijskim ispravama] olakšat će život našim građanima s obje strane granice, poslovnim ljudima i turistima. Dijelimo zajedničku povijest, sadašnjost, ali i zajedničku budućnost usmjerenu prema EU." Oni koji žive u pograničnom području Albanije najsrdačnije su pozdravili sporazum, budući da imaju obitelji i kulturalne veze sa susjednim gradovima i selima u Makedoniji i Crnoj Gori. Dhimiter Bushati, ribar iz Skadra, svakog tjedna posjećuje tržnice u Podgorici ili Ulcinju. Za SETimes je rekao kako ovaj sporazum znači da će imati manje briga kad putuje. "Ranije niste mogli putovati u Crnu Goru bez putovnice. Iako imam putovnicu, sada sam sretan jer sam se uvijek bojao da ću je izgubiti ili takvo što. Naravno, sada je s osobnom iskaznicom lakše, jer me mogu pratiti i moja djeca koja nemaju putovnice. Crna Gora je važno tržište za mene i moju obitelj ", kaže Bushati. Albert Vangjeli, stručnjak za EU integracije, rekao je za SETimes kako je ovo dobar korak, ali nije dostatan za postizanje pune integracije među zemljama regije. "U neku je ruku apsurdno da zemlje u regiji žele stupiti u EU, ali nisu potpuno integrirane međusobno. Schengenska zona znači nepostojanje granica, a trenutno se niti jedna zemlja regije ne bi bila spremna odreći kontrole granica ", kaže Vangjeli. Dodao je kako provedba sporazuma ne predstavlja sigurnosni rizik za bilo koju od zemalja. "Sporazumi omogućuju kretanje samo s biometrijskim identifikacijskim ispravama, što znači da oni sa starim ispravama neće biti u mogućnosti preći granicu, [čime se eliminiraju] sigurnosne zabrinutosti vezano uz krivotvorenje isprava i slično tome, dok se policijska suradnja s Makedonijom i Crnom Gorom odvija glatko", izjavio je Vangjeli za SETimes. Očekuje se da će Kosovo potpisati isti sporazum s Makedonijom i Crnom Gorom, kaže Alber Gashi, stručnjak za EU integracije u Prištini. Za SETimes je izjavio kako sporazum o slobodnom kretanju sa Srbijom to podržava. "Već mnogo godina imamo takav sporazum sa Srbijom. Sporazum o slobodnom kretanju iz Bruxellesa omogućuje kretanje s osobnim iskaznicama, a sada je [potrebna] dodatna isprava o kojoj još nije odlučeno. Vrijeme je da Kosovo s Makedonijom i Crnom Gorom započne pregovore o tom pitanju ", kaže Gashi. Albanija je prošle godine, tijekom predsjedanja Regionalnom inicijativom o migracijama, azilu i izbjeglištvu, predložila stvaranje zone slobodnog kretanja među zemljama članicama, tzv. "Balkanske schengenske zone", ohrabrena pozitivnim iskustvima jednostavnosti uporabe osobnih iskaznica pri putovanju na Kosovo. Isti se sporazum uskoro očekuje i s Bosnom i Hercegovinom. Albanija je sporazumima omogućila svojim građanima da koriste osobne iskaznice za putovanje u sve zemlje članice izvan Schengenske zone, a vlada je najavila da će pregovarati i o mogućem sporazumu o slobodnom putovanju uz uporabu osobnih iskaznica u zemlje članice EU.
Muslimanska stranka u BiH pripremit će zemljovid četiriju entiteta SARAJEVO, Bosna i Hercegovina (BiH) -- Sulejman Tihić, čelnik bošnjačke Stranke demokratske akcije izjavio je u srijedu (4. veljače) kako je stručno povjerenstvo spremno pripremiti zemljovid kojim su predviđene četiri teritorijalne jedinice u BiH. Tihić je izjavio dnevniku Dnevni avaz kako će povjerenstvo i stranački čelnici pripremiti zemljovid u sklopu predloženih ustavnih reformi temeljenih na sporazumu između njega, čelnika Hrvatske demokratske zajednice BiH Dragana Čovića i premijera Republike Srpske (RS) Milorada Dodika koji je na čelu Saveza neovisnih socijaldemokrata. Reformama je predviđena država četiriju entiteta s trima razinama vlade. Međutim, Dodik odbija sudjelovati u tim naporima. Izjavio je Dnevnom avazu kako je "jedini zemljovid BiH kojeg priznaje onaj s RS-om te teritorijalnim i političkim kapacitetom koje posjeduje. Sve drugo su nagađanja. Mi u Banja Luci ne pravimo bilo kakve zemljovide". U međuvremenu u srijedu, sud u Brčkom osudio je Muslimane Fikreta Hasanovića i Pana Panića na šestogodišnje zatvorske kazne zbog ratnih zločina počinjenih nad Srbima. Obojica optuženika bili su pripadnici bosansko-muslimanske vojske.
ICTY osudio bivšeg ministra u vladi Kosova za pokušaj zastrašivanja svjedoka UN-ov tribunal za ratne zločine proglasio je u srijedu krivim bivšeg kosovskog ministra kulture i njegova pomoćnika za nepoštivanje suda jer su pokušali zastrašiti zaštićenog svjedoka na suđenju bivšem kosovskom premijeru Ramushu Haradinaju. ICTY je osudio bivšeg kosovskog ministra kulture Astrita Haraqiju (lijevo) i njegova savjetnika Bajrusha Morinu za pokušaj zastrašivanja svjedoka. Bivši kosovski ministar kulture Astrit Haraqija i njegov pomoćnik Bajrush Morina proglašeni su krivima za nepoštivanje suda i izrečene su im zatvorske kazne u trajanju od pet, odnosno tri mjeseca, priopćio je u srijedu (17. prosinca) Međunarodni kazneni tribunal za bivšu Jugoslaviju (ICTY). Obojica su "proglašeni krivima jer su se svjesno i voljno miješali u provedbu pravde intervenirajući kod svjedoka čiji je identitet bio zaštićen", a koji je svjedočio na suđenju bivšem kosovskom premijeru Ramushu Haradinaju, navodi se u priopćenju tribunala. U optužnici koju je u siječnju podignuo glavni UN-ov tužitelj Serge Brammertz navodi se kako je u srpnju 2007. godine Haraqija kazao Morini da otputuje u zemlju u kojoj boravi taj zaštićeni svjedok, u sudskim dokumentima poznat kao Svjedok 2, i uvjeri ga da ne svjedoči. Morina, koji je bio politički savjetnik zamjenika ministra kulture i honorarni urednik kosovskog dnevnika Bota Sot, poznavao je Svjedoka 2 i imao "dva podulja sastanka s njim". Policija je tajno snimila oba sastanka, navodi se u optužnici. "Sudsko vijeće utvrdilo je kako je dokazima utvrđeno izvan svake sumnje" da je Haraqija "izvršio svoj utjecaj" na Morinu, navodi se u priopćenju ICTY-a. Morina je prihvatio ministrovu nadležnost i slijedio njegove naputke da izvrši pritisak na Svjedoka 2, kazavši mu kako su ostali koji su svjedočili protiv Haradinaja kasnije ubijeni. Tužitelji su također tvrdili kako su bivši ministar i suutemeljitelj takozvanog Odbora za obranu Ramusha Haradinaja dozvolio Morinino putovanje, a Ministarstvo kulture snosilo je troškove. Suci su ukazali kako se Morina ispričao Svjedoku 2 koji nije popustio pod pritiskom i na kraju svjedočio protiv Haradinaja i dvojice ostalih zapovjednika Oslobodilačke vojske Kosova (OVK). Suđenje je završeno početkom travnja. Haradinaj i drugi optuženik Idriz Balaj oslobođeni su svih optužbi za ratne zločine, dok je trećem optuženiku, Lahi Brahimaju, izrečena šestogodišnja zatvorska kazna. Predmet protiv Haradinaja i ostalih trenutačno je pred Žalbenim vijećem ICTY-a.
Albanske stranke negoduju zbog odluke o zastavama u Makedoniji Odluka suda o ograničavanju uporabe albanskih zastava u zajednicama u kojima dominira manjinsko stanovništvo izazvala je prosvjede. Nedavna odluka Ustavnog suda Makedonije povećala je etničke napetosti u zemlji. U svojoj presudi od 25. listopada, sud je poduzeo korake za ograničenje prava albanske zajednice na isticanje albanske zastave pokraj makedonske. Dvojica etničkih albanskih sudaca tog suda odmah su podnijeli ostavke u znak prosvjeda. Predsjednik Ustavnog suda Mahmut Jusufi i sudac Bajram Polozani ustvrdili su kako je odluka politički motivirana. "Kao predsjednik Ustavnog suda Makedonije ne mogu potpisati takvu odluku i zato podnosim ostavku", kazao je Jusufi. Gnjev oko tog pitanja potaknut je očitom konfuzijom oko toga što je sud zapravo odlučio. U prvim izvješćima medija navedeno je kako zajednice u kojima dominira manjinsko stanovništvo neće više moći isticati svoje zastave ispred ili unutar općinskih zgrada, vladinih prostorija ili na domjencima za domaće i inozemne državne čelnike. Međutim, u službenom pojašnjenju objavljenom 30. listopada, sud je kazao kako to nije sasvim točno. Sud je priopćio kako je ukinuo samo odredbe kojima je albanskoj zajednici dan prioritet u odnosu na druge etničke skupine u zemlji i pozvao vladu da odluči treba li se albanska zastava postavljati ili ne. U priopćenju također je ukazano kako je zabranjeno postavljati zastave manjina samo u slučajevima kada općine organiziraju međunarodna okupljanja, uključujući sportske događaje. Unatoč pojašnjenju, nema pokazatelja kako će spor uskoro utihnuti. Najveća lokalna albanska stranka, Demokratska unija za integraciju (DUI), priopćila je kako neće prihvatiti presudu te će blokirati svaki pokušaj uklanjanja zastava. Međutim, Demokratska stranka Albanaca, članica vladajuće koalicije, kaže da DUI i Socijaldemokrati snose krivnju. "Strukturu Ustavnog suda načinili su Socijaldemokratski savez Makedonije i DUI. To je njihov scenarij za kompliciranje stvari u Makedoniji i stvaranje kaosa i podizanje etničkih napetosti ", navela je stranka. Prema riječima jednog analitičara, vlasti ne bi trebale žuriti s provedbom odluke suda. "Postoje druge odluke Ustavnog suda koje još uvijek nisu provedene. Zakon bi trebalo izmijeniti i uskladiti sa ustavom ", izjavio je Suad Misini.
EXIT festival uspješan unatoč kiši i prijetnjama Ovogodišnji glazbeni festival EXIT, najveći na Balkanu, ugostio je 150.000 posjetitelja i međunarodnih glazbenika, uključujući White Stripes, Garbage, Iana Browna i Underworld. Događanje, izvorno pokrenuto pod okriljem studentskog protestnog pokreta protiv Miloševićevog režima, tradicionalno je služilo kao forum za privlačenje pozornosti na ozbiljna socijalna pitanja. Međutim, ove je godine planirana poruka - komemoracija u čast žrtava u Srebrenici i žrtava drugih zlodjela tijekom balkanskih sukoba - ušutkana pod pritiskom lokalnih vlasti i bombaške prijetnje. Najvećem glazbenom festivalu jugoistočne Europe, održanom od 7. do 10. srpnja u novosadskoj austrougarskoj tvrđavi Petrovaradin, prisustvovalo je više od 150.000 posjetitelja, više stotina izvođača i preko 1.500 akreditiranih novinara iz čitavog svijeta, uključujući i velike medijske kuće poput MTV-ja i BBC-ja. Kišno vrijeme nije pokolebalo ljubitelje glazbe, deseci tisuća kojih su stajali u blatu pjevajući "I'm Only Happy When it Rains" (Sretan sam samo kad kiši) sa Shirley Manson iz Garbagea. Na ovogodišnjem su festivalu među izvođačima bili i White Stripes, Underworld, Fatboy Slim, Ian Brown, Garbage, Slayer, Apocalyptica, te DJ-i poput Carla Coxa, Felixa da Housecata i bivšeg člana Underworlda Darrena Emersona. Posjetitelji iz čitave regije, kao i iz Velike Britanije, Mađarske, Irske i drugih članica EU, putovali su u Novi Sad kako bi čuli širok spektar različite glazbe, uključujući speed metal, rock’n’roll, jazz, blues, world music, techno, country i klasiku. Tisuće poklonika okupilo se na četverodnevnom festivalu. Ovo je službeno bio peti EXIT festival. Prvi je "neslužbeni" EXIT festival održan u ljeto 2000. Trajao je 100 dana i označio početak kraja za Miloševića. Prvi je organizirani EXIT festival održan 2001. u Petrovaradinu, a prisustvovalo mu je više od 200.000 posjetitelja. Od tada su Petrovaradin posjetila svjetski poznata imena poput Massive Attacka, Trickyja i Iggyja Popa, kao i svjetski poznati DJ-i. S obzirom na korijene festivala, nije teško shvatiti riječi jednog od ovogodišnjih posjetitelja iz Velike Britanije, koji je EXIT festival opisao kao "manji od Glastonburyja, no s daleko više energije". Velik dio te energije potječe od tema koje je EXIT uvijek naglašavao. Bilo da je bila riječ o kampanji protiv droge ili protiv krijumčarenja, ili pak traženju ukidanja režima viza za građane Srbije, festival je uvijek odašiljao snažnu poruku o gorućim pitanjima. Festivalu su nazočili posjetitelji iz čitave regije, te iz Velike Britanije, Irske i Mađarske, kao i iz drugih zemalja EU. Ipak, ove je godine poruka ušutkana uslijed političkog pritiska lokalnih vlasti i bombaške prijetnje. Organizatori su planirali minutu šutnje za žrtve masakra u Srebrenici, nakon čega bi uslijedila pjesma Annie Lennox "I Saved the World Today" (Danas sam spasila svijet) i službena izjava. "Deset godina kasnije, obećajmo našoj djeci i djeci naše djece kako se Srebrenica, Bratunac, Vukovar, Oluja, Ahmići, Đakovica i Staro Gacko neće ponoviti. Nikada. "- glasio je tekst. No planovi su morali biti otkazani nakon što je lokalna policija izvijestila o mogućem napadu u slučaju da na festivalu budu odaslane proturatne poruke. Kao da ovo nije bilo dovoljno, Srpska radikalna stranka - koja je na vlasti u općini Novi Sad - dodala je težinu slučaju upozorenjem šefa stranke Tomislava Nikolića kako "EXIT-a neće biti sljedeće godine ako se odluče izvršiti provokaciju spominjanjem Srebrenice." White Stripes je bio jedan od sastava koji su nastupali na EXIT-u. Više incidenata na početku festivala podiglo je razinu napetosti. Prve su noći bacane boce na bosanski band Dubioza kolektiv nakon što su svirali "Ne mogu oprostiti", pjesmu o masakru u Srebrenici. Ovdje nije bila riječ samo o komemoraciji za Srebrenicu, već o prisjećanju na Srebrenicu između čitavog niza zločina počinjenih protiv Srba, Hrvata i Bošnjaka, te Albanaca i svih drugih. Bila je riječ o jednoj minuti za mir i ne želim da ono što sada radimo bude ispolitizirano ", rekao je Bošković. Organizatori su napokon odlučili kako su dužni zajamčiti sigurnost posjetitelja i spriječiti rizik od ozbiljnog incidenta. Unatoč rata riječima oko planirane komemoracije, gradonačelnica Novog Sada Maja Gojković - članica Srpske radikalne stranke - pojavila se u Petrovaradinu na prvi dan festivala, smješkajući se i slikajući s posjetiteljima. Lokalna uprava u Novom Sadu financijski je poduprla festival, kao i federalna vlada. Ostaje nada kako će budući festivali uz odličnu glazbu ponuditi i mogućnost za načinjanje pitanja od sveopćeg značaja.
Izvješće o napretku Kosova izaziva političku borbu Je li nova procjena EK dokaz napretka ili pokazatelj neuspjeha? Građani Kosova razgovarali su o izvješću Europske komisije o napretku zemlje tjednima prije no što je službeno objavljeno 9. studenog. Verzija izvješća koja je procurila našla je svoj put do medija, a vlada je priopćila još prije nekoliko mjeseci kako će izvješće biti pozitivno. U stvarnosti, izvješće EK sadrži i dobre i loše vijesti. Utvrđeno je da je Kosovo ostvarilo značajan napredak u usvajanju zakona protiv korupcije, ali da je provedba i dalje vrlo manjkava. Na gospodarskom planu, EK je kazala kako je globalna financijska kriza imala relativno neznatan utjecaj na Kosovo. Međutim, to je slaba utjeha za zemlju sa stopom nezaposlenosti od 45 posto. Novčane doznake, važan financijski izvor za mnoge obitelji, pogođene su globalnom krizom. U slabom obrazovnom sustavu još uvijek godišnje diplomira više od 30.000 mladih bez potrebne stručnosti da uspiju. Pravosudni sustav i dalje je na klimavim nogama. Slažući će s ranijim izvješćem Freedom Housea, EK je također kazala kako mora biti učinjeno više na jamčenju slobode medija. "Ako čitamo izvješće vidimo da je jezik pozitivniji nego prošle godine te se u njemu odražava napredak Kosova", izjavio je ministar europskih integracija Besim Beqaj. "U izvješću se jasno zaključuje kako je Kosovo pokazalo snažan napredak u decentralizaciji i suradnji s EULEX-om". Shpend Ahmeti, iz nedavno utemeljene stranke Novi duh (FER), ima oštro suprotstavljeno mišljenje. "Izvješće pokazuje kako na Kosovu ne vidimo napredak. Ono pokazuje kako vlada nije uspjela riješiti izazove iz Izvješća o napretku iz 2009. godine". Ako izvješće uključuje optimističniji ton, to je zato što EK nije željela da bude iskorišteno kao oružje u političkoj kampanji, tvrdi Muhamet Mustafa iz Saveza za novo Kosovo (AKR). "Nemamo održiv napredak", kazao je Mustafa. "Dva poglavlja ključna su u ovom izvješću, koja su također spomenuta prošle godine, a to su gospodarstvo i korupcija, o čemu je ovo izvješće vrlo kritično". "Točno je da vidimo uravnotežen ton, ali oni ne žele dozvoliti da izvješće bude zlorabljeno tijekom izbora", dodao je. Korupcija ubija Kosovo, kaže Naim Rrustemi iz Saveza za budućnost Kosova (AAK), ukazujući kako je to pitanje EK "spomenula 46 puta". Procjena iz Brusselsa najnovija je nizu izvješća -- od Freedom Housea, Svjetske banke do Transparency Internationala -- u kojima se ukazuje na ozbiljne probleme najnovije države Europe. "Izvješće pokazuje stvarnu situaciju na Kosovu", kazao je za SETimes Berat Maqastena iz Kosovskog instituta za svjetsku politiku. "Vlada bi voljela da je dobila pozitivnije izvješće, ali ono ne treba poslužiti kao sredstvo u političkoj borbi. Umjesto toga, trebala bi ga iskoristiti za rješavanje izazova i rad na unaprjeđenju onih područja koja su kritizirana". "Moramo biti realni glede rješavanja izazova", kazao je Maqastena, dodajući kako je borba protiv organiziranog kriminala ugroziti nedostatkom nadzora nad sjevernim Kosovom. Gospodarstvo se, kazao je, mora poboljšati kroz ulaganja. "I poslovna zajednica i vlada trebaju raditi na poboljšanju zakona", zaključio je Maqastena.
Bosna i Hercegovina upozorena na potrebu kompletiranja ključnih reformi Jačanje središnjih institucija i reforme u sektoru obrane ključni su za nade Bosne i Hercegovine glede priključivanja transatlantskim strukturama, upozorili su najviši međunarodni dužnosnici. Bosna i Hercegovina (BiH) mora završiti ključne reforme, uključujući i sektor obrane, ako želi krenuti putem integracije u NATO i EU, poručili su međunarodni dužnosnici. Upozorili su kako bi propuštanje prigode za brzim djelovanjem moglo pokvariti međunarodni image zemlje i dovesti do izolacije, siromaštva i stagnacije. "Sljedećih nekoliko dana, čak i sati, bit će od iznimnog značaja za budućnost BiH", ukazuje se u poruci Ureda visokog predstavnika objavljenoj u srijedu (24. rujan), i dodaje kako najviši međunarodni predstavnik za BiH Paddy Ashdown "snažno vjeruje kako članstvo u PfP-u, a zatim u NATO-u, nudi najbolje jamstvo BiH za dugoročan mir i stabilnost". "Oči Europe i svijeta sada su uprte u BiH čiji čelnici trebaju odlučiti hoće li iskoristiti priliku načiniti povijesni korak ka NATO-u i europskim sigurnosnim strukturama", ističe se u poruci. U EU je u tijeku izrade studije izvodljivosti koja za cilj ima utvrđivanje spremnosti BiH za otpočinjanje pregovora o zaključivanju sporazuma o stabilizaciji i priključenju s Unijom, što je prvi korak ka mogućem članstvu. Za srijedu je planiran sastanak veleposlanika zemalja članica EU s članovima tročlanog predsjedništva BiH tijekom kojeg će oni pozvati na nastavak reformi u sektoru obrane. Visoki predstavnik EU za vanjsku politiku i sigurnost Javier Solana izjavio je kako je jačanje središnjih institucija od ključnog značaja za izglede BiH da se priključi EU. "Europa će pozorno pratiti BiH ove jeseni", kazao je Solana u intervjuu sarajevskom dnevnom listu Dnevni Avaz, a izvješćuje tiskovna agencija France Presse. "Ako odaberete reforme, vrata EU bit će otvorena. Ako odbijete reforme, suočit ćete se s opasnošću napuštanja BiH od strane europske obitelji, stagnacije i siromaštva ", istaknuo je Solana. Izražavajući duboku zabrinutost zbog moguće propasti razgovora političkih snaga u BiH oko reformi obrane, Solana je upozorio "kako će u tom slučaju ugled BiH biti opasno i ozbiljno ugrožen". Reforme za cilj imaju stavljanje oružanih snaga dvaju entiteta u BiH pod državni nadzor, ustrojem središnjeg obrambenog i zapovjednog stožera. Predviđene mjere uključuju ustroj Ministarstva obrane na razini države i glavnog stožera na čijem čelu će biti jedan ministar i jedan načelnik. Parlamentu BiH bilo bi dodijeljeno ekskluzivno pravo uvođenja izvanrednog stanja i objave rata. Po prvi put od kraja rata koji je trajao od 1992. do 1995. godine, vojnici dvaju vojski u zemlji nosili bi iste uniforme i polagali istu prisegu pod jednim grbom, stijegom i himnom. Ranije ovog tjedna i Ashdown i zapovjednik SFOR-a, general pukovnik William Ward ukazali su kako su reforme sektora obrane ključni zahtjev za pristupanje BiH programu NATO-a Partnerstvo za mir ove godine, što predstavlja prvi korak ka priključenju Savezu. Prema izvješću Komisije za reforme obrane u BiH, do prijama u NATO moglo bi doći 2007. godine. Vladajuća muslimanska Stranka demokratske akcije protivi se reformama, naglašavajući kako se njima ne planira ujedinjenje dviju entitetskih vojski. U međuvremenu, za četvrtak je planiran dolazak izaslanstva NATO-a u BiH, radi informiranja o procesu reformi obrane. Također je predviđen i sastanak Vijeća za provedbu mira, koje će tijekom dvodnevnog sastanka -- kako je najavio Ashdown -- "procijeniti jesu li politički čelnici u BiH spremni pokazati političku zrelost i državničku mudrost te poduprijeti reforme prijeko potrebne za usmjeravanje zemlje u pravcu transatlantskih struktura".
Sve intenzivnije prepirke oko piramide u Tirani Albanska vlada odlučna je u namjeri da izgradi novu zgradu parlamenta na mjestu stare piramidalne građevine. Premda se zgrada od 1990. godine koristila u razne kulturne i komercijalne svrhe, takozvanu će piramidu, službeno Međunarodni kulturni centar u Tirani, za 100. obljetnicu neovisnosti Albanije zamijeniti novi kompleks parlamenta. One koji pozivaju na promjene uznemiruje njezina negdašnja uloga muzeja u čast pokojnom staljinističkom diktatoru Enveru Hoxhi. "Ne možemo zadržati građevinu koja čuva duh diktatora", izjavio je zastupnik Demokratske stranke Enkelejd Alibeaj. Inicijativa je pokrenula žestoke rasprave, a tisuće građana potpisivale su peticije u kojima se od vlasti traži da zaustave bilo kakvo rušenje. "Piramida nije vlasništvo Envera Hoxhe (...) Svi su Albanci radili za tu piramidu, uključujući i mene ", rekao je Maks Velo, poznati albanski arhitekt. Piramida je tijekom proteklih 20 godina imala niz namjena - tu se održava nekoliko gospodarskih sajmova i sajmova knjiga, a privatna nacionalna TV postaja Top Channel ima urede i više studija u zgradi. Nekoliko je lokalnih arhitekata objavilo svoje odlučno protivljenje uništenju piramide, ne zbog toga što predstavlja kulturnu baštinu, već zato što smatraju kako je građevinu moguće prilično lako pretvoriti u parlamentarni kompleks. Jedan se od arhitekata slaže te je pokrenuo niz projekata u tom smjeru. "Ne mogu vjerovati da bi objekt tako ogromne novčane i povijesne vrijednosti mogao biti uništen. To je jedna od najistaknutijih građevina u Albaniji ", rekao je arhitekt Vladimir Bregu. Aktivisti koji podržavaju piramidu mladi su ljudi koji ne pamte da je bila Hoxhin muzej. Aldo Merkoci, aktivist pokreta Mjaft, za SETimes kaže kako je piramida bila jedino javno mjesto na kojem su građani, posebice mladi, kultivirali svoje zanimanje za umjetnost, kulturu i glazbu. "Za mlade ljude uništenje piramide predstavlja gubitak vrlo važnog javnog prostora." "Ovo je dokaz nesposobnosti i korumpiranosti javne uprave i albanske vlade", izjavio je izdavač Ardian Klosi za SETimes. "Nije riječ o tome da imamo jednu političku opciju koja tvrdi kako piramidu ne bi trebalo uništiti, dok druga smatra da je treba uništiti. Ovdje je riječ o građanima koji pitaju: Čujete li naš glas? "izjavio je za SETimes Artan Lame, bivši dogradonačelnik Tirane.
Crna Gora dobiva status kandidata za prijam u EU BRUSSELS, Belgija -- Čelnici EU odlučili su u petak (17. prosinca) službeno ponuditi Crnoj Gori status kandidata za prijam u EU. Europska komisija (EK) preporučila je početkom studenog da se to učini, ali je istodobno navela neka ključna područja kojima je potrebno posvetiti pozornost na putu ka punopravnom članstvu u EU. Među njima jačanje su vladavine zakona, reforma pravosuđa i izbornog sustava te sučeljavanje s organiziranim kriminalom i korupcijom. Takva vijest u petak povećala je nagađanja da bi se premijer Milo Đukanović mogao uskoro povući.
Ravnatelj tvrtke INA uhićen u istrazi podmićivanja ZAGREB, Hrvatska -- Policija je u petak (25. ožujka) uhitila Bojana Milkovića, izvršnog ravnatelja hrvatske državne energetske tvrtke INA, na temelju sumnje da je primao mito. Pretreseni su njegov ured i stan u Zagrebu. Lokalni mediji izvijestili su kako su takve tvrdnje vezane za doba kada je bio ravnatelj Crosca, podružnice INA.
Prema navodima bivšeg visoko rangiranog UN-ovog dužnosnika za nadzor nuklearnih postrojenja, crv Stuxnet bi mogao biti jedan od razloga za probleme koje je Iran imao s opremom u svom programu za obogaćivanje urana. Olli Heinonen, koji je u kolovozu odstupio s mjesta čelnog čovjeka International Atomic Energy Agency (IAEA), UN-ovog nadzornog tijela za nuklearna postrojenja širom svijeta, izjavio je za Reuters kako može postojati mnogo razloga za tehničke probleme koji su smanjili broj centrifuga koje su radile u iranskom pogonu za obogaćivanje urana. Jedan od razloga je osnovni dizajn centrifuga koji nije jako pouzdan, no potvrdio je i kako bi jedan od razloga mogao biti i crv Stuxnet za kojeg se već neko vrijeme nagađa kako je napisan upravo s ciljem sabotiranja iranskog nuklearnog programa. Heinonen ističe kako nema dokaza kako je Stuxnet odgovoran za probleme koje su imali Iranci u obogaćivanju urana, no sigurno je kako je u njihovom postrojenju bilo jako puno kvarova centrifuga. Nedavno je i Symantec objavio kako je otkrio dokaze u crvu Stuxnet koji upućuju na teorije kako je napisan upravo za sabotiranje postrojenja poput onih za obogaćivanje urana.
U skrivenim laboratorijima Facebooka na svijet je došlo novo softversko čedo, i to jednostavnim križanjem dvaju koncepata izmišljenih u Googleovim i Amazonovim razvojnim odjelima. Bez puno riječi, Cassandra se definira kao distribuirana baza podataka. Pred prvotne autore postavljen je zadatak kreiranja masovno skalabilne i decentralizirane baze podataka, koja mora biti optimizirana za operaciju čitanja, u kojoj je moguće često i bezbolno mijenjati strukture podataka, a uza sve to i ne smije biti teška za administriranje. Rješenje je pronađeno u kombiniranju dvaju otprije poznatih koncepata. Radi se o Googleovom BigTableu i Amazonovom Dynamu na kojem je jedan od dvojice autora (A. Lakshman) prije radio. Od BigTablea je posuđen izgled podatkovnog modela, dok je Dynamo zaslužan za cjelokupnu distribuiranu arhitekturu. Instalacija je jednostavna. Nakon downloada nevelike komprimirane datoteke (desetak MB), potrebno je istu dearhivirati te izmijeniti par parametara u konfiguracijskim datotekama (postavljaju se nove putanje direktorija). Pokretanjem startup-skripte aktivira se jedan čvor (engl. node), odnosno server baze podataka. Naravno, moguće je upotrebljavati Cassandru na samo jednom čvoru, no tada se gubi njezino glavno svojstvo distribuiranost. Dodavanjem novih servera u klaster naziva se bootstrap-proces i općenito nije teška operacija. Kada su jednom svi serveri aktivni, oni formiraju prsten jednakovrijednih čvorova od kojih niti jedan nije centralni, tj. glavni i unutar kojih se propagacija informacija o svim serverima obavlja gossip-protokolom. Naziv je dobio prema sveprisutnom ogovaranju. Ukratko, jedan čvor proslijedi informaciju o novoj instanci samo nekim od svojih poznatih kolega i ako jedan od njih već iz drugih izvora zna za novi čvor, želja za daljnjom propagacijom kod prvog čvora značajno opada. Na taj način se učinkovito i brzo informacija o novom čvoru propagira kroz mrežu. Potrebno je pri aktiviranju novog čvora istome proslijediti informaciju (seed) o barem jednom postojećem serveru u klasteru kako bi gossip proradio. Server dobiva svoj brojčani identifikator i na svaki od čvorova prstena moguće je spremati podatke. Na koje čvorove se spremaju podaci, ovisi o hash-vrijednosti (MD5) ključa (iz kombinacije key-value). Čvorovi su u ovisnosti o svom identifikatoru zauzeli cjelobrojni raspon te ako izračunata vrijednost upada u taj raspon, onda se tamo sprema podatak. Spremanje se ne odvija na samo jednom čvoru nego na više njih, i operacija spremanja smatra se uspješnom ako je podatak dobro spremljen na nekolicini mogućih čvorova. Sve navedeno se parametrizira. Na taj način se postiže dovoljna konzistentnost podataka i osigurava veća robusnost cjelokupnog sustava - ako jedan čvor ispadne iz prstena i dalje je moguće dohvatiti valjani podatak iz preostalih izvora. U slučaju da se čvor ponovno pojavi, potrebno je sinkronizirati podatke na njemu, što se postiže pri operaciji čitanja. Pročitaju se podaci sa svih servera koji bi inače spremili podatak te se prihvaća kao valjan onaj koji je najsvježiji (usporedba se vrši prema timestampu zapisa). Serveri koji nisu imali najnoviji podatak osvježavaju se pozadinskim procesom niskog prioriteta. Nadamo se da kratak opis arhitekture ne zvuči kao da je prepun rupa, jer u stvarnosti sve besprijekorno radi. Dapače, što je više servera u igri, opća situacija je bolja. Do sada smo vidjeli mehanizme na kojima se temelji Cassandra, pa nam još preostaje njezin podatkovni model. Kako je već napisano, radi se o bazi koja sprema redak u obliku ključ-vrijednost. U ovom modelu broj stupaca nije unaprijed predefiniran kao u standardnim relacijskim bazama, već pojedini redak može sadržavati proizvoljan broj stupaca. Stupac (engl. column) je najmanja, atomična jedinica modela. Svaki element u stupcu se sastoji od trojke: ime, vrijednost (sprema se kao niz bajta bez razmišljanja o izvorišnom tipu) i timestamp (vrijeme koje služi za određivanje koji je zapis najnoviji). Svi podaci trojke dobivaju se od klijenta, pa čak i timestamp. Dakle, redak se sastoji od ključa i niza trojki s podacima. Dodatno, stupci se mogu grupirati u tzv. porodice stupaca (engl. column families) koje bi donekle bile ekvivalent tablice i koje se mogu indeksirati. Kao viša logička jedinica dolazi superstupac (engl. super column), u kojoj stupci sadržavaju druge stupce. Iznad svega se nalazi keyspace koji bi bio ekvivalent relacijskoj shemi i obično se koristi jedan po aplikaciji. Podatkovni model je jednostavan, no istovremeno i jako fleksibilan te je potrebno neko vrijeme da se osoba privikne na novi način razmišljanja pritom odbacujući svu raskoš koju donosi SQL-ova sintaksa. Cassandra je napisana u Javi i za dobar rad zahtijeva zadnju moguću inačicu JDK-a. Za klijentski pristup upotrebljava se jedan drugi open source projekt. Radi se o Thriftu koji je isto tako potekao iz Facebookovih pogona te se trenutno nalazi u Apacheovom inkubatoru gdje čeka možebitnu promociju. Inicijalno, Thrift nije napravljen samo za Cassandru, nego se radi o softverskoj biblioteci i alatu generatora koda za pristup backend-servisima. Administracija Cassandre se obavlja komandnolinijskim alatima ili preko JMX konzole, a uz instalaciju dolazi i pomoćni klijentski alat. Kako se radi o klasteru servera, onda vrijede i malo drugačija pravila administriranja i pri značajnijim akcijama uvijek je dobro detaljno pregledati dokumentaciju ili iskoristiti tuđa iskustva. Iako nije dugo s nama, Cassandra je uspjela uspješno ispuniti vrlo zahtjevne zadaće. Često se koristi na siteovima koji opslužuju ogroman broj korisnika (kao što su Twitter, Digg, Facebook, Cisco) i relativno često mijenjaju svoj nekompleksan podatkovni model jer tada sve njezine prednosti dolaze do izražaja, a da pritom ne treba voditi veliku brigu o skupom hardveru ili licencama. Dosad najveća produkcijska instalacija sastoji se od preko 150 servera koji sadrže više od 100 TB podataka.
Ljiljana Mitić, koja je prije tjedan dana ispred beogradskog restorana Madera ubila bivšeg supruga Ljubomira Dapčevića (58) i njegovu kćerku Milicu (21) prije nego što je pokušala samoubojstvo skokom s mosta, preminula je u noći sa subote na nedjelju u bolnici. Kao uzrok smrti navodi se hipotermija. Naime, Ljiljana je nakon skoka s Brankovog mosta 45 minuta plutala u hladnoj vodi od Brankovog do Pančevačkog mosta. Ljiljana Mitić, poznatija kao Biba Riba, bila je jedna od najljepših djevojaka u nekad popularnom plesnom sastavu Lokice. Tijekom boravka u bolnici bila je pod stalnim nadzorom policije, ali nije bila saslušana. U njezinom stanu pronađeno je oproštajno pismo i meci za pištolj kojim je ubila bivšeg supruga i Milicu. U pismu je Ljiljana tražila da bude pokopana sa stvarima njezina sina Andrije koji je preminuo godinu dana ranije, od predoziranja drogom. - Za smrt mog sina krivi smo ja i Ljuba, njegov otac. Želim da me sahranite i da mi u lijes stavite stvari moga sina, da mu ponesem - napisala je u oproštajnom pismu Ljiljana Mitić.
Pojava svinjske gripe u Meksiku i njezino širenje u druge zemlje izazvali su posljednjih dana pravu paniku širom svijeta. Ne bez razloga. Naime, unatoč tome što postoje bolesti koje su teže izlječive i koje u većem postotku završavaju smrću poput ebole ili SARS-a, gripa u suvremenom svijetu ostaje najopasnija zarazna bolest. Znanstvenici ističu da upravo infekcije koje ne ubijaju brzo i u velikim postocima imaju veći potencijal širenja, a konačan rezultat je veći broj mrtvih. Za razliku od uobičajenih sezonskih gripa, novi sojevi, na koje ljudi nisu razvili nikakav imunitet, a koji se s vremena na vrijeme pojavljuju, imaju sposobnost izazvati pandemiju i odnijeti golemi broj žrtava. Nije stoga čudno da su vlasti i liječnici u mnogim zemljama požurili uvesti ozbiljne mjere predostrožnosti i zaštite kako bi obuzdali širenje opasnog novog virusa. Iako nije dobro izazivati paniku, u ovakvim trenutcima nije loše podsjetiti se na velike svjetske pandemije zabilježene u povijesti kako se ozbiljnost situacije ne bi podcijenila. Donosimo vam stoga pregled pet najsmrtonosnijih o kojima postoje zapisi. Prvu pandemiju zabilježenu u povijesti opisao je grčki povjesničar Tukidid 430. prije Krista. Izbila je tijekom Peloponeskog rata između Atene i Sparte, a odnijela je najmanje 30.000 života Atenjana (umrlo je između jedne i dvije trećine svih stanovnika). Tukidid piše: Zdravi ljudi odjednom su dobili vrućicu u glavi, crvenilo i upalu u očima, unutrašnji dijelovi tijela poput grla i jezika postali su im krvavi i iz njih se širio neugodan zadah. Potom je došao kašalj, proljev, grčevi i čirevi na koži. Šačica je preživjela, međutim, i oni su ostali bez prstiju, vida te čak spolnih organa. Bolest do danas nije identificirana. Grčki liječnik Galen opisao je 165. nakon Krista pandemiju za koju se danas vjeruje da su bile velike boginje, a koju su iz Mezopotamije u Rim donijeli vojnici. Bolest je nazvana po Marku Aureliju Antoniju, jednom od dvojice rimskih careva koji su umrli od nje. Na vrhuncu pandemije od bolesti je dnevno u Rimu umiralo oko 5000 ljudi, a ukupno je odnijela oko pet milijuna života. Između 541. i 542. u Bizantskom je carstvu izbila bolest koja je nazvana po caru Justinijanu I. U Konstantinopolisu je od nje svakodnevno umiralo oko 10.000 ljudi. U nedostatku vremena i prostora za pokop, tijela su ležala na ulicama grada. Do kraja pandemije populacija grada je prepolovljena. Povjesničari vjeruju da je desetkovala stanovništvo istočnog dijela Sredozemlja. Izazvao ju je uzročnik tzv. bubonske kuge bakterija yersinia pestis. Bila je to prva pandemija kuge koja je kasnije više puta poharala čovječanstvo i odnijela više od 200 milijuna života. Nakon Justinijana najstrašnija pandemija kuge zabilježena je u 14. stoljeću. Opisana je kao crna smrt, a nitko ne zna pouzdano odakle je stigla. Vjeruje se da su je donijeli putnici u trgovačkim karavanima. Odnijela je oko 25 milijuna života odnosno četvrtinu tadašnje europske populacije. Pojavila se u tri oblika: bubonska, plućna i septisemična. Posljednji put zabilježena je 1855. kada se iz Kine proširila u Indiju, Afriku i Ameriku. Kuga je službeno nestala 1959.
Za razliku od muškaraca, kod pripadnica nježnijeg spola, put do orgazma je znatno duži. No s druge strane, žensko tijelo je prepuno erogenih zona koje situaciju u spavaćoj sobi mogu 'zakomplicirati' u sekundi. U nastavku saznajte koje su to tri najkritičnije točke na ženskom tijelu koje nikako ne smijete izostaviti. Vrat je dio tijela koji muškarac nikako ne smije zaboraviti. Dakle, želite li svojoj partnerici priuštiti vrhunski užitak, započnite s uobičajenim strastvenim poljupcima i nakon nekoliko minuta spustite se nekoliko centimetara niže. Mnogi muškarci još uvijek žive u uvjerenju kako je tajna uspjeha u ugrizima i sisanju tog dijela tijela, međutim takvo ponašanje ostavite iza sebe. Doduše, vrat je jedna od kritičnijih točaka i kod pripadnika jačeg spola. Stražnji dio tijela uvijek je privlačio mnoge pripadnike jačeg spola. Osim guze, druga 'erogena zona' na listi najzanimljivijih zasigurno su leđa. Njima se svakako treba pozabaviti tijekom predigre. Lagana masaža i nekoliko nježnijih poljubaca od vrata prema guzi niti jednu ženu neće ostaviti ravnodušnom. Uši su također jedna od kritičnijih točaka na ženskom tijelu. Ovaj dio tijela traži nježne poljupce i lagano grickanje, a nekoliko prljavih riječi situaciju će dodatno zakomplicirati. No s vulgarnošću ipak ne valja pretjerivati.
Princ William i njegova zaručnica Kate Middleton poželjniji su za sljedećeg britanskog kralja i kraljicu, umjesto prijestolonasljednika princa Charlesa i njegove supruge Camille, Vojvotkinje od Cornwalla, pokazale su dvije ankete objavljene u subotu. ICM-ova anketa objavljena u britanskom listu News of the World, pokazala je da bi 64 posto Britanaca željelo Williama i njegovu buduću mladenku vidjeti kao sljedeće u nizu za prijestolje, a istraživanje YouGov u Sunday Timesu nalazi da većina Britanaca smatra da bi William bio bolji kralj od oca Charlesa. Charles, 62 godine, trenutno je sljedeći u nizu za prijestolje na kojem sada sjedi njegova majka, 84 - godišnja kraljica Elizabeth. Naravno da britanska javnost ne odlučuje tko bi trebao biti sljedeći britanski kralj ili kraljica, koji uglavnom imaju simboličnu ulogu u zemlji koja se vodi kao parlamentarna demokracija. ICM-ovo istraživanje također je pokazalo da bi tek manje od jednog između pet ispitanika odabralo da kruna prijeđe na Charlesa i Camillu. YouGovova anketa je pokazala da ih 44 posto misli kako bi Charles trebao pronaći način da sina učini sljedećim kraljem, nasuprot 37 posto ispitanika koliko ih misli da ne bi trebao. William i Middleton, oboje 28 - godišnjaci, objavili su svoje zaruke ovoga tjedna, a slike fotogeničnog para objavio je veliki broj medija. Charles nekima izgleda previše star kako bi u monarhiju uveo vitalnost, u čemu je nekad uspjela njegova majka. Charlesova sadašnja supruga Camilla daleko je od popularnosti prve supruge princeze Diane, koja je 1997. poginula nakon razvoda u prometnoj nesreći. Istraživanja dolaze dan nakon što je Charles u televizijskom intervjuu izjavio da bi Camilla mogla postati kraljicom ukoliko on bude okrunjen za kralja. Charles je svoju dugogodišnju ljubavnicu Camillu, s kojom je imao vezu cijelo vrijeme tijekom braka, oženio prije pet godina i službeno je odlučeno da će ona imati službeni naslov "princeze supruge" ako Charles postane kraljem. Anketa CNN ComResa ovoga je tjedna utvrdila da više od tri četvrtine ispitanih vjeruje da je vjenčanje Williama i Kate Middleton dobro za monarhiju. Iako mnogi Britanci pozdravljaju Williamovo vjenčanje, najavljeno za proljeće ili ljeto iduće godine, neki izražavaju zabrinutost da raskošan događaj nije prikladan u vrijeme kada zemlja strogim mjerama štednje pokušava smanjiti rekordno visok deficit proračuna.
Origen: Bog svemira je "Bog", a ne "neki Bog". Grgur Nisenski: Postoji samo jedan Bog, i njegova je priroda savršenstvo u svakom. Slogan: Samo je Bog savršen. Nemojte si dopustiti ništa manje. Grgur Nazijanski: Bog je uvijek bio, jest i bit će. On posjeduje i u Sebi sadrži sve što postoji, što nije imalo početak i nije mu suđeno završiti. Pseudodionizije: Božanskoj prirodi ne može se reći ni ime, ni ijedna riječ o njoj, zato što nadilazi sve stvari. Augustin Hiponski: Postojalo to ili ne, ne možeš nijekati da Bog postoji. Zapravo, ako postoji nešto što je izvanredno, to je nedvojbeno Bog: ako ne postoji, i tad je ista Istina Bog. Boecije: Bog je najviše dobro. Priroda stvari nikad neće moći biti bolja od svoga počela. Ivan iz Damaska: Sve stvari koje su stvorene promjenjive su. Tvorac i stvoritelj tih stvari nužno mora postojati sam po sebi. Anselmo iz Aoste: Ono od čega se ne može zamisliti ništa veće ne može postojati samo u umu. Bonaventura iz Bagnoregia: Bog je jedan na najvišem stupnju. Toma Akvinski: Mora postojati samo jedan Bog. Jer je mnoštvo ljudskih stvari dobro upravljano kad njime upravlja samo jedan. Pietro di Giovanni Olivi: Onaj tko dobro razumije, vidi da je rečenica "Bog postoji" najneposrednija i najneophodnija. Johannes Eckhart: Ako Bog ne postoji, ništa ne postoji. Kad ne bi postojala bjelina, ne bi postojalo ništa bijeloga. Raimund Sebond: Čovjek ne može shvatiti, ni u svome srcu pojmiti, ni željeti nešto što bi bilo veće i bolje od njegova Stvoritelja. Tommaso Campanella: Bog se smrtnicima očituje ne samo uobičajenim prirodnim dokazima nego i obitava u duši ljudi, preobražava ih u svece i proroke i manifestira se izvanrednim znacima. Claudio Beregardo: Ne može se nijekati da postoji jedan upravitelj svijeta koji će nagraditi dobre i kazniti loše. Što više vjeruješ u njega, više te nagrađuje. Još jedna kampanja u potkrepu: Prema otkrivenju svete Brigite, svi oni koji se pridržavaju prirodnoga zakona, ma kojoj vjeri pripadali, spasit će se. Jednako kaže i Muhamedov Kuran. Descartes: Budući da u sebi imamo zamisao o Bogu, u njemu ćemo pronaći tako velik beskraj da ćemo nedvojbeno biti sigurni da nam ju je moglo usaditi samo nešto što je uistinu splet svih savršenstava, odnosno samo Bog koji uistinu postoji. Blaise Pascal: Boga poznajemo putem Isusa Krista. Svi oni koji si umišljaju da poznaju Boga i da su iskusili njegovo postojanje bez Isusa Krista dobili su samo nedjelotvorne dokaze. Međutim dokazi koji svjedoče Isusa Krista čvrsti su i opipljivi. Fénelon: Čitava priroda pokazuje neizmjerno umijeće svojega stvoritelja. Tko će povjerovati da Homerova Ilijada nije nastala naporom genija jednog velikog pjesnika i da su se slova alfabeta, nasumce razbacana, kao zamahom ruke, rasporedila upravo onim redom koji je potreban da bi opisala, stihovima prepunim sklada, tako velike događaje? Jacques-Bénigne Bossuet: Sama zamisao sreće vodi nas k Bogu. Ako ne posjedujemo zamisao sreće, budući da inače ne možemo vidjeti istinu u sebi samima, potrebno je da nam ona dođe odnekud drugdje; potrebno je, kažem, da negdje drugdje postoji neka uistinu sretna priroda: ako je sretna, ne postoji ništa što bi željela; ta savršena, blažena priroda, prepuna svakog dobra, tko je drugi no Bog. John Locke: Nešto oduvijek postoji. Jer ono što nije postojalo od pamtivijeka imalo je neki početak, a ono što ima početak mora biti od nečega stvoreno. Gottfried Wilhelm Leibniz: Budući da postoji beskonačno mnogo mogućih svemira u zamislima o Bogu, a može postojati samo jedan, potrebno je da postoji dovoljan razlog u odabiru Boga koji taj svemir određuje ovakvim, a ne onakvim. Giambattista Vico: Bog se nikad ne udaljava od nas, čak ni kad griješimo. Um se očituje razmišljajući, ali Bog je taj koji u meni razmišlja. Samuel Clarke: Nepromjenjivo i neovisno biće koje je postojalo od pamtivijeka bez ikakva izvanjskog počela svojega postojanja mora biti samopostojeće, odnosno nužno mora postojati. Christian Wolff: Svijet i ono što u njemu postoji slučajno je, u sebi nema dovoljan razlog svoje slučajnosti, nego u nečemu drugome, različitom od sebe, odnosno u Bogu, čije je postojanje apsolutno neophodno. Immanuel Kant: U praktičnom izvršenju Čistoga uma moramo promicati vrhovno Dobro; budući da se vrhovno Dobro događa samo pod uvjetom postojanja Boga, moralno je neophodno priznati postojanje Boga. Georg Wilhelm Friedrich Hegel: U kršćanskoj se religiji zna da se Bog objavio, i Bog je upravo to, objava. Savjest izgrađenog duha konkretno je biće, materijal za ostvarenje pojma Boga. Auguste-Alphonse Gratry: Bog je izvorište stremljenja i njihovo ostvarenje jer je načelo transcendencije istinito kao sama geometrija. Antonio Rosmini: Idealno biće je neophodno, vječno, bezgranično. Ali idealno biće je subjektivno, odnosno stvarno. Dakle postoji jedno stvarno biće koje je neophodno, vječno, bezgranično, a to biće je Bog. Ali biće mora biti subjektivno da bi takvo bilo. John Henry Newman: Biblijski Bog je Bog svijeta. Ako tko ima neko učenje o Božjem postojanju, koje je uistinu i stvarno monoteističko i ne samo na riječima, ili prema naslijeđenoj vjeri, ni prema zaključku rasuđivanjem, već izravnim shvaćanjem, već je tri četvrtine na putu katoličanstva. Sören Kierkegaard: Htjeti dokazati postojanje Boga vrhunac je apsurda. On ili postoji, i u tom slučaju to se ne može dokazati (ne više nego što mogu dokazati ičije postojanje; najviše što mogu jest pronaći svjedočanstva, ali tako ne pretpostavljam postojanje); ili ne postoji, a u tom slučaju više nije dokaziv. Franz Brentano: Stvarnost svijeta koji se nalazi pred nama i u kojega smo uronjeni i od kojega živimo otkriva postojanje nekog Počela, odnosno vrhovne inteligencije koja ne može biti drugo doli Stvoritelj svemira i čovjeka. Sve je sa svime srodno. Sve pokazuje analogiju s ostalim i svime upravljaju određeni zakoni, na isti ili sličan način. Bernardino Varisco: Jedina i improvizirana misao je Bog, a čovjek je njegovo stvorenje. Ljudska misao je djelo, upravo zato što je misao: odnosno Bog je, stvorivši čovjeka, stvorio (sebi podređenog) tvorca. Luigi Fantappiè: Budući da je Biće koje je razlog svega, u njemu se treba ostvariti sva moguća beskonačna sposobnost mišljenja. Svi zakoni prirodnoga svemira u osnovi potječu od samo jedne vrste jednadžbe i djelomično su izvedeni. Wilhelm Friedrich Weischedel: Skeptična misao, u trenutku u kojem iskusi misterij kao vlastito podrijetlo i kao silu koja dominira nad svime stvarnim, govori o Bogu. Pretpostavljajući misterij kao stvarnost, dapače kao krajnju stvarnost, čini se da je potrebno naći se u položaju prilično sličnom mistici i kršćanskoj vjeri. I zato mi je prva stvarnost misterij Boga.
Agencija Moody's upozorila je u ponedjeljak da će najvjerojatnije biti prisiljena sniziti irski kreditni rejting za nekoliko stupnjeva s obzirom na troškove pomoći koju će toj otočnoj zemlji odobriti Europska unija i Međunarodni monetarni fond. "Sniženje za nekoliko stupnjeva, čime bi rejting Irske ipak ostao u kategoriji preporučljivoj za ulaganja, trenutno je najvjerojatniji ishod naše procjene, objavio je Moody's u analitičkoj bilješci. U agenciji ističu da su problemi u irskom bankovnom sustavu teži no što se procjenjivalo i da će troškovi spasonosnog financijskog paketa, dogovoreni u načelu, bez detalja, dodatno opteretiti irske javne financije. Pritom je najava pomoći važan korak na putu obnove povjerenja u irski bankarski sustav, napominju u Moody'su. "Očekujemo da će ukupna vrijednost paketa pomoći iznositi 80 milijardi do 95 milijardi eura", navodi se u bilješci. Najava snižavanja kreditnog rejtinga povećala je rizik vezan za irske obveznice i obično najavljuje poskupljenje zaduživanja. Pritom je prinos na irske državne obveznice već oštro porastao u proteklih nekoliko tjedana, da bi se u ponedjeljak ujutro smanjio zahvaljujući najavi pomoći.
Biti dizajner u Hrvatskoj trenutačno je jako "in". Konkurencija je žestoka, no posao je kreativan i ubraja se među najbolje plaćene u Hrvatskoj, pa na burzi rada, tvrde Nacionalovi sugovornici, nema nezaposlenih dizajnera. Svi najveći hrvatski koncerni, od Adris Grupe do Plive i Podravke, uspješno surađuju s dizajnerima i ta je suradnja rezultirala poboljšanjem njihova vizualnog identiteta. Odnos prema dizajnu promijenio se na bolje, a na 2. nacionalnoj dizajnerskoj konvenciji, koja će se održati u Rovinju idućeg tjedna, pokušat će se utvrditi cjenik, etički kodeks i jasnija pravila. Prikazat će se i svjetski filmski hit "Helevetica" Garyja Hustwitau o vizualnoj kulturi, snimljen u povodu 50. obljetnice te vrste slova. Po nekim procjenama u Hrvatskoj postoji više od 300 nezavisnih agencija, ali prema godišnjim rang-listama koje pokazuju promet firmi, samo se 50-ak smatra kompetentnima, odnosno, aktivnima. U nekim studijima rade čak i stranci, a po mišljenju Orsata Frankovića, kreativnog direktora studija Laboratorium, kad Hrvatska postane članicom Europske unije, još će više stranih dizajnera željeti doći raditi u Hrvatsku. Ti najuspješniji dizajneri, predstavnici su novog sloja u Hrvatskoj: to su mladi, obrazovani i urbani stručnjaci, koji savršeno vladaju digitalnim tehnologijama, puno putuju i prate svjetsku stručnu literaturu. Njihovi radovi dobivaju nagrade na međunarodnim dizajnerskim festivalima i natjecanjima, a tekstovi o hrvatskom dizajnu objavljuju se u cijenjenim svjetskim časopisima. Po broju osvojenih nagrada, medalja i priznanja u svijetu, ili pak po broju sklopljenih poslova, najuspješniji noviji studiji i agencije su Bruketa & Žinić, Laboratorium, Numen, Tridvajedan i Cavarpayer, koji su sveukupno zajedno dobili više od 250 međunarodnih priznanja. Primjerice, samo u zadnja dva mjeseca agencije Tridvajedan i Laboratorium dobile su na međunarodnim natjecanjima u Ateni, Chicagu i New Yorku nekoliko prvih nagrada. Svi se slažu da se prekretnica dogodila osnivanjem Studija za dizajn pri Arhitektonskom fakultetu, koji je početkom devedesetih odjedanput izbacio na tržište 50-ak školovanih dizajnera. Kako je objasnila Ivana Vučić, kreativna direktorica u studiju Laboratorium, u to su se vrijeme u Hrvatskoj zbivale važne promjene, od političke do gospodarske tranzicije što je rezultiralo novim i drukčijim potrebama kompanija. Firme su shvatile da proizvod ne treba biti samo kvalitetan nego i dobro upakiran, znači, brendiran, te su počeli povjeravati poslove dizajnerima. Studio za oblikovanje vizualnih komunikacija Laboratorium, osnovali su 2001. Orsat Franković i Ivana Vučić, a dobio je čak 50 nagrada, a od toga 45 u inozemstvu. Samo su 2005. godine, kada su na natjecanju IF u Njemačkoj prezentirali 12 radova, dobili 11 nagrada. Tada su u uvodniku kataloga za prigodnu izložbu bili spomenuti kao otkriće. Jedan od najnagrađivanijih radova je odličan plakat za kampanju "Svako dijete treba obitelj" koji je 2005. dobio nekoliko prvih nagrada i priznanja na brojnim festivalima grafičkog dizajna širom svijeta. Zatim slijedi inovativni katalog za izložbu umjetnika Kristijana Kožula, katalog za izložbu "U prvom licu" te originalni rad "Beskrajni samoljepivi kalendar", koji su na najvažnijim festivalima grafičkog dizajna dobili prve nagrade i priznanja. Taj je univerzalni trajni kalendar, otisnut na roli samoljepive trake, a tiskan u bijeloj i žutoj boji, postao je pravi hit u svijetu, kažu, gdje je osvojio žiri i publiku. Od ostalih nagrada ističu se Cresta, Red Dot, How, ID, MIAF i IF, koje su dobili na festivalima u Njemačkoj, SAD-u, Velikoj Britaniji, Italiji i Rusiji. Njihov je studio smješten na zadnjem katu trnjanskog nebodera, popularnoj Raketi, odakle se pruža impresivan pogled na cijeli Zagreb. U studiju je zaposleno osmero ljudi, no surađuju s mnogo vanjskih suradnika. Njihov najveći klijent je grupa Valamar Hotels & Resorts. Za njih već četiri godine dizajniraju kompletan vizualni identitet, od loga, plakata i hotelskih brošura do etiketa na sapunima i bočicama na šamponima. "Zadnja tri mjeseca pet ljudi iz studija rade dan i noć na njihovom redizajnu", kaže Franković. Od ostalih klijenata istaknuli su Cedevitu, Nevu, Plivu, Coca-Colu, Velux, T-Mobile i Wustenrot, no rade i za kulturne institucije, primjerice, za Dubrovačke muzeje, HDLU, Hrvatski centar ITI, MSU, Ulupuh i Zagreb film. Govoreći o stanju u hrvatskom dizajnu, Franković je rekao da je najveći problem još uvijek vizualni identitet države, iako se šahovnica svuda u svijetu prepoznaje kao simbol Hrvatske. Svuda se traže, kaže, nogometne majice sa šahovnicom, no mi smo još daleko od Nizozemske, u kojoj čak postoji visokoestetizirani izvještaj o radu policije. Zagrebački studio Numen najpoznatiji je po modernom, minimalističkom pokućstvu koje prezentiraju pod markom For Use. Naime, smatraju "da je glupo nazivati namještaj imenima dizajnera samo zato što je neki od njih, primjerice, Philippe Starck povukao nekoliko poteza olovkom", ili koristiti neka mitska imena što je u svijetu dizajna često slučaj, nego žele naglasiti svrhu. Njihove stolice, stolovi, kreveti i ostali elementi imaju numeričke nazive, recimo, stolice se zovu FU-09 i SMLXS. Također su među rijetkim dizajnerima mlađe generacije koji rade scenografije. Rade i grafički dizajn, ali to im nije primarni posao. Njihov se namještaj može nabaviti u trgovini Intera na Črnomercu, ali tek nakon narudžbe. Također se može kupiti u Austriji i Švicarskoj, a upravo pregovaraju s agentom za prodaju u Njemačkoj. Svoj stil definiraju kao "humanizirani funkcionalizam", a uzore su našli u najvećim dizajnerskim imenima iz tridesetih, koja su, kaže, postavila nove standarde. "U današnjem postpostmodernizmu u kojem je sve cinično i kvazizabavno, mi pokušavamo stvoriti funkcionalan i atraktivan namještaj, koji koristi najsuvremeniju tehnologiju, a istodobno zadržava život", kaže dizajner Nikola Radeljković, direktor Numena. "To je prepoznato u svijetu kao vrijednost tako da smo u engleskom izdanju publikacije Designers on Design Terencea Conrana i Maxa Frasera uvršteni među 100 najaktivnijih dizajnera svijeta. Po njima, to su dizajneri, koji će oblikovati našu budućnost. Kao svoj najveći posao dosad ističu kompletno opremanje redakcije austrijskog dnevnika Österreich mobilnim uredskim namještajem iz serije Element iz 2006. Napravljen je od solidnog slavonskog hrasta, a temelji se na dvije kutije različite veličine, čijim se slaganjem postižu drukčije forme. Studio Numen trenutno najviše surađuje s poznatim talijanskim kućama Zannoti i MDF Italia. Zannoti proizvodi njihov vrtni namještaj, a MDF Italia realizira pokućstvo iz serije Element, znači, stolove i stoliće, krevete, stalak za TV, police, držač za novine, sveukupno, devet objekata. Seriju Element karakterizira jednostavan i funkcionalan dizajn, visoka kvaliteta izrade i geometrijski minimalizam. I visoke cijene. Primjerice, u Švicarskoj stol za jelo stoji 1200 eura. Osim s Exportdrvom, pokušali su realizirati suradnju s još nekim hrvatskim proizvođačima pokućstva, no neuspješno. Po Radeljkovićevom mišljenju u Hrvatskoj se ne radi produkt dizajn jer nema industrije pa tako nema ni mogućnosti za razvoj novih proizvoda. Kaže da su hrvatski proizvođači pokućstva opterećeni dugovima i viškom ljudi, dok se u svijetu sustavno radi na promociji novih prototipova. Nikola Radeljković studirao je u Sarajevu prije rata industrijski dizajn, a zatim se prebacio na novootvoreni zagrebački studij gdje je upoznao Svena Jonkea. Na drugoj godini studija počeli su surađivati s Exportdrvom koje je u to vrijeme organiziralo dizajnerske natječaje i na svakom su dobili neku od nagrada. Zatim je Jonke otišao u Beč gdje je na Visokoj školi za primijenjenu umjetnost upoznao stolara Christopha Katzlea koji ima u Beču veliku radionicu. Stvorena je jezgra studija Numen. Zatim su potkraj devedesetih napravili prvi cjeloviti projekt za namještaj, izradili prototipove i atraktivan portfolio te otišli na čuveni sajam pokućstva u Milanu. Bez prethodnog dogovora pokucali su na vrata art direktora nekih od najpoznatijih talijanskih kuća modernog namještaja, primjerice, Cappellinija, Magisa, Horma i B&B i pokazali im svoj portfolio. Art direktori su bili malo iznenađeni našom hrabrošću i neposrednošću, ali su nas odmah primili jer su zainteresirani za mlade dizajnere. Također, svjesni su da žive od tuđe kreativnosti koju njihove firme artikuliraju i realiziraju ", kaže Nikola Radeljković. "Odmah smo dobili narudžbu od Cappellinija i Magisa, no Cappellini je u međuvremenu skoro bankrotirao pa je taj posao zamro. S Magisom je suradnja potrajala dulje: izradili su našu modularnu policu, napravljenu od kartona i plastike, te je prodali u nekih pet tisuća komada. No zbog skupoće materijala proizvodnja je prekinuta. To prvo inozemno iskustvo bilo nam je jako važno - stekli smo međunarodni kredibilitet tako da smo nakon toga mogli doći do bilo kojeg art direktora". Agencija Tridvajedan osnovana je 2000. u Zagrebu, a od 2006. ima podružnicu i u Splitu. Direktor je ekonomist Roberto Srpak, koji je član Upravnog odbora Hrvatskog udruženja društava za tržišno komuniciranje i jedan od voditelja PRIME - Međunarodnog dana marketinga na Zagrebačkom velesajmu. Psihologinja Nelija Rudolfi je voditeljica poslovnice u Splitu, a iza sebe ima niz realiziranih marketinških projekata. Kreativna direktorica firme je dizajnerica Izvorka Jurić, koja je još za vrijeme Studija dizajna na Arhitektonskom fakultetu sudjelovala na mnogim izložbama. Danas radi i kao asistentica na kolegiju Projektiranje na tom studiju. "Kad smo se upoznali prije sedam godina, shvatili smo da razmišljamo na sličan način i da pokrivamo tri različite struke - dizajn, ekonomiju i psihologiju što je važno za posao u marketingu", kaže Nelija Rudolfi. "Odlučili smo osnovati zajedničku firmu, a uspjeli smo opstati na tržištu zahvaljujući hrabrosti da preuzmemo rizik za privatni biznis te odgovornom i profesionalnom odnosu prema klijentima, primjerice, poštivanju rokova. Danas imamo ured od 250 četvornih metara u Črnomercu i 12 zaposlenih, a mnoge firme prepoznaju kvalitetu našeg rada. Jedna od najzanimljivijih akcija agencije Tridvajedan je kompletan vizualni identitet za prvu oleoteku, otvorenu prošle godine u Splitu. Riječ je o specijaliziranoj trgovini, jedinoj u Hrvatskoj, u kojoj se mogu kupiti tradicionalni autohtoni hrvatski proizvodi kao što su maslinovo ulje, ušećereni bademi, tartufi, raznovrsni džemovi, masline i domaća rakija. Za vizualni identitet te akcije dobili su prestižnu nagradu Red Dot. Surađuju s brojnim uspješnim tvrtkama kao što su Ericsson, Mercedes, Peugeot, Diadora, Brachia, Dalmacijacement i druge, a potvrdu za svoj rad dobili su na međunarodnim festivalima na kojima su dobili važna priznanja, primjerice, Beda, Eurobest, Cropak, Festo i Cresta International. Mnogi ih smatraju jednom od najkreativnijih agencija u Hrvatskoj, a presjek sedmogodišnjeg rada prikazali su na velikoj izložbi u ETK galeriji, održanoj u siječnju u prostorima tvrtke Ericsson Nikola Tesla na zagrebačkoj Trešnjevci na kojoj su izložili sve, od brendinga i ambalaže, preko oglašavanja i korporativnih materijala do raznih akcija vezanih uz odnose s javnošću. Prošle godine dobili su najviše nagrada za dizajn bijele boce maslinova ulja - Brachia Maslina, koju su osmislile dizajnerice Izvorka Jurić i Jelena Zečević. Prvu nagradu osvojili su i za ambalažu cementnih vreća Optimo i Strukto proizvođača Cemex-Dalmacijacement na uglednom europskom natječaju ED Awards u Ateni. Isti rad je žiri magazina I.D Magazine u kojem sjede slavni dizajneri, odabrao kao najbolji. To priznanje im je posebno važno, jer magazin I.D. Magazine, a osobito njegovo specijalno godišnje izdanje koje ima milijunsku nakladu i pretplatnike širom svijeta, smatra glavnim kreatorom mišljenja na području svjetskog dizajna. "U Hrvatskoj postoje samo dva branda - Vegeta i Cedevita - koji su poznati u svijetu, ali ne postoji Hrvatska kao brand", kaže Nelija Rudolfi. "Hrvatska ima mnogo brandiranih proizvoda, ali su oni nepoznati u svijetu. Bilo bi jako važno da se Hrvatska kao država uspije brandirati jer bi tako i ti brojni proizvodi bili prepoznati kao dio hrvatskog branda. Brojne agencije i Hrvatsko dizajnersko društvo pokušavaju raditi na tome, ali i dalje tu stojimo jako loše. Nadu ulijeva nova inicijativa Turističke zajednice Zagreb i HDD-a Pozdrav iz Zagreba, kojom se želi pametnim i atraktivnim vizualnim identitetom hrvatskih gradova stvoriti prepoznatljiv brand. To je dugotrajan proces, no važno je početi". Reklamna agencija Bruketa & Žinić već je četiri godine najnagrađivanija agencija na Festu, najvećoj smotri tržišnog komuniciranja u Hrvatskoj. Ove su godine, između ostaloga, nagrađeni za TV spot "Opasno dobri" za Podravku, zatim za Plivin oglas za Maxflu i za "Coolinariku" za Podravku. Na prestižnim svjetskim festivalima dobili su čak stotinjak međunarodnih nagrada, primjerice, u New Yorku, Londonu, Moskvi, Austriji i Japanu, a najviše se ponose, kako kažu, nagradama Art Directors Club NY, Cresta i London International Awards. Njihovi su radovi nekoliko puta uvršteni u najpoznatije svjetske publikacije za dizajn i oglašavanje, primjerice, u časopisima Grafik i Print, a američki magazini ID i HOW proglasili su ih 2004. te 2006. najboljima u tim godinama. Brandoctor je osmislio brand strategiju i ambalažu za američki proizvod Bold For Man. Američki trandseteri proglasili su to jednom od najboljih ideja u svijetu mode i ljepote u 2006. godini, a ubrzo je uvršten u poklon pakete, koji su se uzvanicima dijelili na zabavi uoči Oscara. Čak su ih zvali da budu članovi žirija na festivalima u MIAF, Cresto i drugima. Kažu da su nagrade zgodna stvar, ali "da zadovoljan klijent vrijedi kao tisuću nagrada". Nemamo prepoznatljivu estetiku zbog dva razloga: svaki rad želimo prilagoditi određenom projektu, a osim toga kod nas u agenciji radi 60 ljudi kojima dopuštamo razvijanje kreativnosti, rekao je Davor Bruketa, koji je zajedno s Nikolom Žinićem prije gotovo 12 godina osnovao reklamnu agenciju Bruketa & Žinić. Tokom godina agencija se brzo razvijala tako da je danas jedna od najuspješnijih i najnagrađivanijih u Hrvatskoj. Zajedno s partnerskom tvrtkom Brandoctor, prvom specijaliziranom branding agencijom u regiji, osmišljavaju marketinške kampanje za brojne hrvatske kompanije. Na njihovoj listi klijenata nalaze se neke od najjačih hrvatskih firmi kao što su Adris grupa, TDR, Tele 2, Hypo Group Alpe Adria, Diners, Podravka, Ledo, Sunčani Hvar Hotels i druge. Zagrepčanin Nikola Žinić od djetinjstva je crtao stripove i oslikavao, kako kaže, sve legalne i ilegalne površine, a studirao je arhitekturu i nakon toga dizajn. Njegov partner Davor Bruketa kao dijete se volio igrati Lego kockama, kaže, u srednjoj školi je sanjao da će postati slikar, TV zvijezda ili glumac, ali je ipak zaključio "da je dizajn najviše cool" pa je diplomirao grafički dizajn. Zanimljivo je da u njihovoj agenciji radi i nekoliko stranaca, primjerice, iz Južnoafričke Republike, Libanona, te iz BIH-a. Također, neki studenti iz Velike Britanije i Njemačke obavljaju stručnu praksu baš u njihovoj agenciji. Primjerice, studentica komunikacijskog dizajna iz Berlina kreirala je nakon samo nekoliko mjeseci ambalažu za maslinovo ulje Chiavalon, koja je nagrađena na Cropaku. Na pitanje o razlikama o stanju u hrvatskom dizajnu u socijalizmu i kapitalizmu, Bruketa je odgovorio da je u socijalizmu dizajn bio u funkciji režima, a naručitelj je bila država, odnosno, Partija, dok su se dizajneri više bavili humanističkom stranom dizajna, primjerice, poboljšanjem kvalitete života. "Danas je dizajn upregnut u kolo tržišne utakmice, naručitelji su velike korporacije i najvažniji je profit", rekao je. "Što se tiče polemika o tome da naručitelji diktiraju dizajn, mislim da je to glupost. Ako agencija napravi solidnu analizu problema i ponudi dobro rješenje, naručitelj će ga sigurno prihvatiti. Naručitelj će odbaciti jedino loše rješenje. A dobro rješenje je uvijek dobar dizajn". O njihovom radu pohvalno su pisale na nekoliko stranica neke od vodećih dizajnerskih publikacija, primjerice, talijanski časopisi Artlab i Abitare u kojem je objavljen tekst Giuliana Tedescoa Humour. U američkom Graphis objavljen je tekst "Cavarpayer - Cooking from Croatia", a priloge su imali još i kineski Package & Design i britanski Creative Review. Za radove su dobile brojna međunarodna priznanja, primjerice, Type Directors Club Tokyo, I.D. Magazine, Type Directors Club New York, Art Directors Club New York, ICOGRADA Exellence Award i druga. Australska organizacija Young Guns pozicionirala ih je među 20 najuspješnijih mladih kreativaca u 2002. godini, a D&AD Bloodbank, prestižna europska baza mladih dizajnera sa sjedištem u Londonu, svrstala je studio Cavarpayer među pet favorita u 2003. godini. Studio Cavarpayer osnovale su 1997. grafičke dizajnerice Lana Cavar i Ira Payer još kao studentice završne godine Studija dizajna. One su danas kreativne direktorice agencije, a dvojcu se nekoliko godina kasnije pridružila Narcisa Vukojević. Studio se najviše bavi dizajnom znakova i logotipova, te projektiranjem vizualnih identiteta za hrvatske i inozemne kompanije i udruge, a najdraži su im rani radovi - za kazališta, zatim časopisi ČIP i Frakcija. Ira Payer ima 35 godina, a 2005. godine je postala prva žena na čelu Hrvatskog dizajnerskog društva. Još je kao srednjoškolka, te tokom studija, radila kao novinarka i urednica u redakciji kulture Radija 101 te na HTV-u u emisijama Ekran bez okvira i Kulturni krajolik. Grafičkim dizajnom počela se baviti na početku studija gdje se upoznala s današnjim partnericama u agenciji. Kaže da sve imaju različite životne svjetonazore i karaktere, no u pristupu dizajnu na istoj su valnoj duljini, pa studio dobro funkcionira. Lana Cavar je nakon završenog magisterija iz grafičkog dizajna na Yale Universityju ostala privremeno raditi u New Yorku odakle sudjeluje u zajedničkim projektima. Dodaje da su u početku redovno slale svoje radove na natječaje, no kasnije su odustale, "jer im se to činilo kao gubitak vremena, a manje kao dokaz kvalitete". Kao predsjednica HDD-a prošle je godine pokrenula Nacionalnu dizajnersku konvenciju, a također je oštro reagirala na dizajn kioska Duhana jer je smatrala da "direktori firmi ne mogu odlučivati o dizajnu urbane opreme grada". Studio najviše radi dizajn vizualnih identiteta. Primjerice, napravili su redizajn vizualnog identiteta Istre, a u suradnji s arhitektom Hrvojem Njirićem, autorom arhitektonskog dijela, dizajn Gradske knjižnice u Rijeci. Bio je zapažen identitet branda hrvatskih aromaterapeutskih proizvoda Aromateka, te redizajn ambalaže Plivinih lijekova, koji se dobivaju na recept. To im je bio vrlo izazovan posao jer je uključivao odgovornost prema tradiciji dobro oblikovanih vizualnih komunikacija Plive u prošlosti, ali je tražio i visoku razinu projektiranja tzv. informacijskog dizajna, koji mora biti jasan i nedvosmislen. Naime, dokazano je da se nepravilna upotreba lijekova koja je izazvala fatalne posljedice mogla u barem 30 posto slučajeva riješiti boljim grafičkim dizajnom. Na pitanje može li hrvatski dizajn konkurirati svjetskom, Ira Payer je odgovorila da su hrvatski grafički dizajneri čak i ispred mnogih zemalja srednje i istočne Europe, te da ne zaostaju niti za razvijenim zemljama Zapada. No u odnosu na uvijek isticani danski dizajn, Hrvatska je - na Mediteranu. "Ukoliko bi se neki od hrvatskih dizajnera poželio interpolirati u profesionalnu dizajnersku infrastrukturu neke zapadne zemlje, vjerujem da ne bi zaostajao za inozemnim kolegama", objasnila je. "To potvrđuje i nekoliko primjera hrvatskih dizajnera koji su se bez problema vrlo uspješno zaposlili u inozemstvu. No, malo je teže pronaći primjer hrvatskih dizajnera koji uspješno vode vlastite etablirane dizajn studije izvan Hrvatske. Studio Cavarpayer nema te ambicije, iako Lana živi u New Yorku već treću godinu gdje uspješno ugovara prestižne dizajnerske poslove. Napravili smo i prve projekte za američke naručitelje, primjerice, ambalažu za poznate šminkerske šampone Bumble&Bumble, a trenutno radimo na identitetu i promotivnim materijalima za jedno kazalište na Off-Broadwayu. Kad bih trebala birati između nekog zvučnog američkog posla i odgovornog projekta u Hrvatskoj, izabrala bih ovaj hrvatski. Naime, nama je dream job, čak i Lani u njezinom NY studiju, onaj kojim podižemo standarde u Hrvatskoj. Nedavno smo za Profil napravile dizajn školskih udžbenika za niže razrede osnovne škole iz likovne kulture. To je primjer odgovornog dizajnerskog posla, jer će tisuće djece kroz te stranice usvajati principe likovnosti. To je ono što nas prvenstveno zanima ", zaključila je Ira Payer. Radovi reklamne agecije Bruketa & Žinić nekoliko su puta uvršteni u najpoznatije svjetske publikacije za dizajn i oglašavanje, primjerice, u Grafik i Print. Američki magazini ID i HOW proglasili su ih u 2004. godini najboljim dizajnerima. Sveukupno su dobili stotinjak nagrada u svijetu, a bili su i članovi žirija na festivalima MIAF, CRESTO i drugima. Na njihovoj listi klijenata nalaze se neke od najjačih firmi kao što su Adris Grupa, Tele 2, Hypo Alpe Adria Group, Diners i Podravka. Njihova sestrinska firma Brandoctor osmislila je brand strategiju i ambalažu za američki proizvod "Bold for Man", koji je uvršten u poklon pakete za uzvanike na zabavi uoči Oscara. U njihovoj agenciji rade i stranci iz Južnoafričke Republike, Libanona, Velike Britanije i Njemačke. Zagrebački studio Numen opredijelio se za ekskluzivni, minimalistički dizajn pokućstva, koji rade za talijanske tvrtke, te u suradnji s hrvatskom DIN Novoselac. Poznati su i po atraktivnim kazališnim scenografijama predstava "Tesla Electric Company" Teatra Uliks i "Velikom Gatsbyju" Zagrebačkog kazališta mladih. Njihovo se pokućstvo prodaje, uz Hrvatsku, i u Austriji i Švicarskoj. Favorit Brachia Maslina Agencije Tridvajedan prošle je godine dobila najviše nagrada za dizajn bijele boce maslinova ulja - Brachia Maslina, koju su osmislile dizajnerice Izvorka Jurić i Jelena Zečević. Na međunarodnom natjecanju za ambalažu WorldStar, u svibnju u Chicagu, ponovno su nagrađeni za najbolju ambalažu. Također, nominirani su za President's Award za 2006., najznačajniju svjetsku nagradu za najbolja idejna rješenja ambalaže. Rad je objavljen i u dizajnerskim časopisima kao što su DesignWeek, Print i How čime je agencija ušla u društvo priznatih dizajnera. Dizajnerice studija Cavarpayer napravile su redizajn vizualnog identiteta Istre, a bili su jako zapaženi identitet branda hrvatskih aromaterapeutskih proizvoda Aromateka te redizajn ambalaže Plivinih lijekova. Nedavno su osmislile naslovnice likovnih udžbenika za Profil što smatraju primjerom odgovornog dizajnerskog posla.
Prema riječima prof. dr. sc. Marije Tomašević - Lišanin, redovite profesorice na Katedri za marketing Ekonomskog fakulteta u Zagrebu, knjiga Marketing i menadžment u kulturi i umjetnosti prvi put na hrvatskom jeziku nudi sistematičan pregled najvažnijih teorijskih saznanja, koja su kako uporabom primjera iz obrađenog područja, tako i metodološkim pristupom - primjerena budućim i sadašnjim djelatnicima u području kulture i umjetnosti. Knjiga se sastoji od pet poglavlja, u kojima se obrađuju sljedeće teme: 1. Analiza kulturnih institucija i djelatnosti kulture i umjetnosti, 2. Analiza okruženja i vlastite organizacije, 3. Menadžment u kulturi i menadžerske vještine za upravljanje organizacijama kulture i umjetnosti, 4. Temeljna načela i specifičnosti marketinga institucija i organizacija kulture i umjetnosti, te 5. Niz izabranih izdvojenih tema u marketingu i menadžmentu institucija u kulturi i umjetnosti. Ovo se djelo izdvaja i nizom originalnih primjera iz prakse koji slijede svaku cjelinu, kao i integralni studiji slučaja na kraju svakoga poglavlja, koji ilustriraju primjenu iznesenih teorijskih načela u respektabilnim hrvatskim kulturno-umjetničkim institucijama. Uz knjigu dolazi i DVD koji sadrži 24 intervjua sa stručnjacima iz značajnih kulturnih i umjetničkih institucija u Hrvatskoj. GfK je objavio analizu potrošačkih navika u maloprodajnim centrima prema kojoj je Konzum apsolutni lider u spontanoj (76 %) i ukupnoj poznatosti (98 %) kada se promatra proizvode svakodnevne potrošnje trgovačkih lanaca u Hrvatskoj. Znatnu ukupnu poznatost, veću od 90 %, osim Konzuma imaju još Billa, Getro i Kaufland, a vrlo blizu tome je i Mercator. Promatrano prema osobnoj ocjeni količine novca potrošenog po trgovačkim lancima, opet su na vodećim pozicijama Konzum, Kaufland, Billa, Getro, odnosno čak više od 65 % novca potroši se u supermarketima. Dakako, od ovog prosjeka postoje određena odstupanja kada se podaci analiziraju po regijama. Osnovni razlozi, nadalje, zbog kojih se odlazi u kupnju u određenu trgovinu svode se prije svega na blizinu stanovanja ili radnog mjesta, zatim na širinu ponuđenog asortimana proizvoda te prihvatljivost cijena, pri čemu su sva tri elementa izrazito važna za oko 60 % ispitanika kupaca. Važnost i zadovoljstvo pojedinih elemenata varira kada se podaci analiziraju po pojedinim konkretnim lancima. Ispitanici su najmanje zadovoljni kad ocjenjuju zadovoljstvo "loyalty" programima, pojedinim dodatnim servisima, razinom cijena i ukupnom brzinom prolaza kroz blagajne. I u ovom valu istraživanja, stoji u priopćenju GfK-a, lanac Interspar iskače i dobiva najvišu ocjenu kao mjesto kupnje koje su ispitanici spremni preporučiti svojim prijateljima. Osim toga istraživanje je pokazalo kako više od polovice kupaca uglavnom koristi automobil za odlazak u kupnju, a posebno to čine kada kupuju u tipu trgovine kao što je "cash & carry" (74 %) ili u hipermarketu (73 %). Promotivne letke prima više od 80 % ispitanika kupaca, ali tek oko 50 % ih i pročita, a oko 15 % iskazuje da zaista kupuje proizvode promovirane letcima. Takve kupnje su opet najčešće u trgovačkim formatima kao što je "cash & carry", zatim u hipermarketima i supermarketima. Privatne marke pojedinih lanaca konačno su dobile svoje kupce. Više od polovice ispitanih potrošača sada kupuje privatne marke, a oko 10 % su redoviti kupci takvih proizvoda. Prodaju robe široke potrošnje u Hrvatskoj, zaključuju u GfK, karakterizira činjenica da se danas već oko 70 % odvija preko trgovačkih lanaca (vodeći su Konzum, Kaufland, Billa, Mercator i Getro), a na male trgovce otpada tek oko 30 %, i to s tendencijom daljnjeg pada njihova udjela.
Osim borbe za korisnike željne inovativnih uređaja, dijele i zajedničke funkcije poput e-readera, bežičnog pristupa internetu, fotoaparata i mogućnosti gledanja videosadržaja, ali i skidanja mnogobrojnih aplikacija. Za razliku od konkurenata, iPad radi na operativnom sustavu iOS 3.2.2. Na 9,7-inčnom Multi-Touch zaslonu olakšano je korištenje nove verzije iWorka u potpunosti redizajniranoga za iPad. Divovski iPhone bez mogućnosti telefoniranja dolazi sa 16 do 64 GB memorije. iPadu nedostaje flash player koji je nužan za gledanje video sadržaja u live streamingu. Najmanjih dimenzija sa pet inča velikim zaslonom Dellov konj za utrku se zove Dell Streak. Kao i ostala dva konkurenta, koristi Android operativni sustav, a teži 220 grama. Mali Dellov tablet služi i za telefoniranje i osjetljiv je na dodir. Posjeduje kameru od pet megapiksela sa autofokusom i dvostrukom LED bljeskalicom kojom se mogu snimati fotografije i videi u vrlo visokoj rezoluciji. Za spremanje sadržaja tu je prostor do čak 32 GB memorije te procesor od 1 GHz. Samsung Galaxy Tab, prozvan iPad killer kao i ostala dva konkurenta koristi Android operativni sustav i objedinjuje smartfon i laptop. Veličina zaslona je sedam inča, a koreanski tablet također može služiti kao telefon sa videopozivima. Pisanje olakšava Swype sustav dok je fotografiranje omogućeno sa fotoaparatom od tri megapiksela s LED bljeskalicom. Kao i Samsungov Galaxy Tab, berlinsku premijeru doživio je i Toshiba Folio 100 tablet računalo sa Android 2.2 operativnim sustavom. Tablet je tanak 14 mm i mase 760 grama, sa zaslonom od deset inča. Zasnovan je na Nvidia TegraTM 2 procesoru. Dolazi sa širokim spektrom aplikacija i usluga olakšavajući korištenje medija. Ipak, dolazi sa 16 GB interne memorije i web kamerom od 1.3 MPiksela.
Zbog važnosti koju dinamičko upravljanje investicijskim potencijalom energetskog sektora može imati na ukupan rast BDP-a Hrvatske posebnu pozornost treba usmjeriti na elektroenergetske objekte veće snage. Privlačenje privatnoga kapitala za planirane investicije u tom sektoru bit će velik izazov jer su mogućnosti financiranja takvih projekata smanjene zbog globalne krize. Stoga će za privlačenje inozemnoga kapitala biti ključna uloga države kroz osiguranje dugoročne političke i makroekonomske stabilnosti te usvajanjem jasnoga regulativnog okvira otvorenog tržišta električne energije. Vlada je najavila golem ciklus investicija u energetskom sektoru veći od 3,8 mlrd. eura, a za njih treba privući strane investitore. U tvrtkama koje upravljaju objektima za prijenos energije država bi trebala zadržati kontrolni paket, a proizvodnju nakon restrukturiranja HEP-a bilo bi dobro potpuno privatizirati, i tu vidim mogućnost investiranja stranoga kapitala. Važno je završiti modernizaciju rafinerija. Dugoročno se opskrba Hrvatske može povećati gradnjom infrastrukturnih objekata poput naftovoda Družba Adria, plinovoda Južni tok i spajanjem na plinski sustav EU. Nekoliko je pravaca za relativno brz razvoj energetike. O nafti i plinu, s obzirom na moju buduću ulogu u NO-u Ine, ne bih govorio. Ostaju alternativni oblici energije pred kojima je široka paleta mogućnosti. Postoje već projekti i inicijative malih developera, no sporo se kreću zbog administracije, problema s investiranjem i nedostatnog interfacea s HEP-om. Država treba osnovati novu tvrtku zelenu Inu, samo za projekte obnovljive energetike. Za svaki projekt država bi bila partner u omjeru ne ispod 50 %, jamčeći pritom ulogom u zemljištu, infrastrukturi, spojem na HEP i dozvolama. Tržište treba demonopolizirati, na razini izvršne vlasti donijeti program povezivanja s transnacionalnim projektima gdje je još moguće, a u javnosti razbiti uvriježenu famu da smo energetski bogati. HEP je nužno demontirati na tri cjeline: proizvodnju, distribuciju i prijenos. Pritom nema razloga ne uvesti konkurenciju u proizvodnji te koncesijski model u distribuciji za pojedina područja. Nužno je racionalizirati i privatizirati sustav lokalne distribucije plina te riješiti odnos Ine i države. Janafu je potreban strateški partner, a treba završiti i sapunicu LNG terminal.
Ovogodišnji rezultati poslovanja prilično su šaroliki. Najveća, Prva stambena štedionica iz grupe Zagrebačke banke, u prvih pola godine ostvarila je 18,6 milijuna kuna bruto dobiti. Raiffeisen stambena štedionica, koja Prvu aktivom slijedi u stopu, ostvarila je gubitak od gotovo pola milijuna kuna. PBZ-ova štedionica, na tržištu prisutna od 2003., ostvarila je 6,4 milijuna kuna dobiti, dok su na začelju Wüstenrot sa 2,7 milijuna kuna te štedionica Hrvatske poštanske banke s dobiti od 109.000 kuna. Da situacija za stambene štedionice polako ide, nabolje govori činjenica da su čak tri prošlu godinu završile u minusu: gubitak Raiffeisenove štedionice premašio je 11,1 milijun kuna, HPB-ova je zabilježila 2,7 milijuna, a Wüstenrotova 782.000 kuna. Ovogodišnji gubitak u Raiffeisenu objašnjavaju činjenicom da štedionica većinu svoje imovine ima investiranu u državne obveznice raspoređene u portfelj koji se vrednuje po fer vrijednosti, odnosno da se cijena obveznica usklađuje s dnevnim tržišnim cijenama. Operativni rezultat, bez vrijednosnog usklađenja, u prvih šest mjeseci je pozitivan za približno tri milijuna kuna, napominju u RSŠ. Popularnost stambene štednje u posljednjih godinu dana je porasla, što potvrđuje ukupan rezultat i prednosti stambene štednje u odnosu na druge oblike ulaganja, kažu u Raiffeisenu. Godišnje se u prosjeku sklopi oko 25.000 novih ugovora čija je ciljana vrijednost između 7000 i 10.000 eura. U Prvoj stambenoj štedionici kažu da se štediše najčešće odlučuju na štednju s ugovornih 10.000 eura jer time u prvoj godini na uplaćenih 5000 kuna dobivaju maksimalnih 750 kuna poticaja, čemu kad se zbroji kamatna stopa na štednju, efektivna kamata iznosi oko sedam posto godišnje. Osim poticajnih sredstava i činjenice da država osigurava depozite do 400.000 kuna, što je daleko ispod najviših uloga, nakon isteka ugovorenih rokova štedionice jedine nude mogućnost stambenoga kreditiranja uz fiksnu kamatnu stopu. Unatoč usporavanju stambenoga kreditiranja u 2009. (samo Wüstenrot je do kraja srpnja odobrio gotovo 40 posto manje kredita nego prije godinu dana), HNB do kraja godine očekuje da će banke zbog posrnulih građevinara, koje su obilno financirale, preferirati upravo stambene kredite. Promijenjene štedne navike i fiksna kamatna stopa na kredite aduti su kojima bi stambena štednja mogla iznova dobiti na važnosti. Kao i banke, i stambene štedionice postrožile su uvjete za odobravanje kredita, ponajviše kod učešća vlastitih sredstava. Tržišna situacija štedionicama ide u prilog jer su banke smanjile tempo odobravanja stambenih kredita, no i potražnja je drastično pala. U prvih pola godine aktiva svih stambenih štedionica smanjena je 5,25 posto, podaci su Hrvatske narodne banke. Usporedbe radi, Hrvatska nema inflaciju nego - neki će reći - čak i prečvrstu kunu. Zato pak u Hrvatskoj buja javni dug. Što je gore - javni dug ili inflacija? To ovisi od zemlje do zemlje. Hrvatska nema problema s inflacijom, a državni dug je kao u svim zemljama posljedica bivših državnih deficita. To znači da prvo treba smanjivati deficit države i proračuna, najbolje formiranjem primarnog suficita i onda se s njim može smanjivati državni dug. Slovenija je uvijek imala tradiciju restriktivne politike proračuna, što znači da smo u devedesetima ponekad imali i suficit. U ovom desetljeću naš deficit polagano pada. Godine 2002. bili smo još iznad 3 posto BDP-a novog zaduživanja, što je kriterij Maastrichta da bi 2005. on bio 1,8 posto. To je pak posljedica restrikcija u različitim programima državne potrošnje, napominje Mavko. Europska središnja banka stalno upozorava na oprez nove zemlje Unije da nipošto ne žure s uvođenjem eura jer je to odricanje od prava suverene države da upravlja vlastitim financijama. To je velik i praktično nepovratan potez koji ni u kojem slučaju ne odgovara državama koje nemaju potencijala za suočavanje s konkurencijom cijele Europske unije. Je li Slovenija, bez obzira na znatne industrijske potencijale, žurila biti prva ili je dobro promislila prije toga? Ja ipak mislim kako je Slovenija pažljivo promislila prije tog koraka. Kao prvo, znamo da sve zemlje koje su pristupile Uniji 2004. moraju jednog dana uvesti euro. Mi nemamo opciju koju imaju još samo Danska i Velika Britanija, koje se nisu na to obvezale. To znači da će sve te zemlje, prije ili poslije, uvesti euro. Na svakoj državi je da sama procijeni kada su najpovoljniji uvjeti da bi to učinila. Mi smo izradili jednu vrlo ozbiljnu analizu već 2003., a zaključak je bio da Slovenija ima takozvani optimal currency area s područjem eura, što znači da imamo golemu razmjenu sa zemljama koje su već preuzele euro. Našim izvoznicima i uvoznicima koristilo je da uvedemo euro, ističe dužnosnik slovenskog ministarstva financija. Valja naglasiti činjenicu kako uvođenje eura ne koristi samo dokonim turistima, nego prije svega nacionalnim izvoznicima kakvih Slovenija ima čitav niz. Bilo je bojazni da će ulaskom u europski exchange rate mechanism II (ERM II) zbog nestanka deprecijacije oslabiti položaj izvoznika.
Pederi Olja Savičević Ivančević Ja sam već u crkvi skovao plan, znao sam gdje stoji očeva lovačka puška, već sam i pucao, prije, u bocu ili da prepadnem mačke i kokoši. Da dragi Bog postoji, u što više nisam siguran, sigurno mi ne bi progledao kroz prste, jer sam sve smislio ispred oltara dok je pop govorio baš o opraštanju. A ja sebi jedino ne mogu oprostit što nisam preciznije nišanio u strica Peku, jer mi je ruka malo zadrhtala. Neka, vidio je svoje Peko, gad jedan, a ja ću lako. Završit ću školu za koju godinu, pa bježim ravno u London. Zbogom, žohari Vanjac je jedanput bio u Londonu i pričao je što sve tamo ima i da je vidio crnca i bijelca kako se drže za ruke. Davide, zašto su se ona dva držala za ruke? pitao sam brata kad je Vanjac otišao. Bore se protiv rasizma smijao mi se David, pa sam znao da se ruga. Mama je u kuhinji ribala rernu. Klečala je na koljenima i puhala. Majko, zašto se crnac i bijelac u Londonu drže za ruke? Ko ti je to rekao? Vanjac. Reci ti Vanjcu da bi mu bolje bilo da je ostao u tom Londonu Tata je u dvorištu prao auto. Bila je prva sunčana nedjelja nakon duge zime. U vrtu je procvjetala trešnja i bilo je fino. David je pripremao kantu sa sapunicom. Tata, zašto se u Londonu crnac i bijelac drže za ruke? Rekao mi je Vanjac. Zato šta su pederčine. Je li tako Davide? Aha. Ja sam znao što je pederčina. To je sidaš. U našem je mjestu bio jedan. Petaš nas je odveo do njegove zgrade. Živio je na prvom katu. Ko će? Evo ja ću Inače nisam tučar i ne bacam kamen u prozore, al ovaj sam put dobro pogodio. To zbog Davida i Vanjca. Da niko ne pomisli da je i moj brat sidaš. Vanjac mi je bio dobar jer mi je pržio odlične cedeje, pričao je neke smiješne priče i imao je jedne plave patike kožne. Škripale su jedna o drugu. Jako su dobre bile. Imale su žutu crtu. Rekao mi je da će mi ih dati kad mi noga naraste 43. On će ionako, kad maturira, otići iz ovog šugavog mjesta. Zbogom, žohari Tako je govorio. A meni se naš gradić činio baš lijep. Ima dosta zelenila, ljudi su jaki, ženske su zgodne, klima je blaga, a ni more nije jako daleko kad se voziš autom. Ima dosta kafića u koje zalaze najviše mladi i jedan disko. Neki žive u zgradama, al ljepše je kad imaš vrt i držiš životinje. To sam mu nabrojao. On je rekao da ipak ne vidi dana kad će otić, samo nek malo novca ušpara. Ja sam zamislio Vanjca kako šeta po nekom velikom gradu kao na TV-u, pokraj izloga s najkicama i cedejima. Davida ti otac nikad neće pustit izlanuo sam. Ko će ga pitat rekao je Vanjac i pljunuo dosta daleko. I ja sam pljunuo, ali slabo. Nisam želio da David ode u taj grad s patikama, želio sam da ostane u našoj kući. Želio sam barem, ako već idu, da on i Vanjac povedu i mene, al nisu se ni sjetili. Rekli bi: nema šanse, nisi ni osnovnu završio. Eto što bi rekli. A možda bi se držali za ruke ko crnac i bijelac, pa neće da ih ja vidim. Reko sam to tati, onako. Stari je sredio da, čim završi školu, Davida uzmu u vojsku. A onda su na početku ljeta David i Vanjac nestali. Svagdje smo ih tražili dva dana. Sad svi šute, a novine su pisale i na TV-u je bilo. Našli smo ih na izlazu iz grada, u polju, kako vise svako na svojoj trešnji. Svi znaju da sam ih ja prvi vidio, al ne znaju kako je to bilo. Trešnje taman sazrele, još razlistane, i trava je narasla i požutjela. Ja sam prvo vidio patike od Vanjca, one njegove modre sa žutim crtama, kako se njišu ispod grana i vikao sam: Vanja, Vanja, zadovoljan što sam ih napokon pronašao. Mislio sam da beru trešnje. A onda me u trku pogodilo drugo tijelo. Bio je to David, moj brat. Visio je hladan i modar i sav izbeljen ko da mu se nešto gadi ili gore. Ne znam zašto su se svi zabrinuli za mene, ko da sam se ja objesio. Nisam previše plakao, samo onda kad sam ih našao, od straha, jer nisam prije vidio mrtve ljude. Jedino što mi se s nikim ne da govorit. Po noći, prije nego zaspim, naprežem se da zamislim Davida, htio bih da mi dođe u san, pa da mu objasnim da nisam htio reći ocu ono da će pobjeći od kuće, da mi je žao, i da mi fali. Al kad zaspim baš ništa ne sanjam, samo nekad Vanjine patike kako vire kroz grane trešanja ko da se krije negdje u krošnji ko čvorak. Ja mu ih skinem i pobjegnem. Došli su strina Rosa i Peko, malo pomagat mami. Ona stalno pije apaurine i sjedi ko drvena Marija. Oca nisam ni vidio, sakrio se u šupu, nešto tamo radi, brusi li ga brusi. Rosa nam kuha, a Peko filozofira. Svi misle o Davidu, znam ja, al niko njega ne spominje. Samo Peko, dosadni, malo-malo pa kaže: Dobar je to mladić bio, samo u lošem društvu. Onda svi umuknu. I tako. Ja isto šutim, a u sebi se živciram. Jutros, prije nego smo krenuli u crkvu i na groblje, strina Rosa mi je izvadila i očetkala odijelo od pričesti koje sam naslijedio od Davida. Tu smo se skupa rašmrcali. Ona me zagrlila, bila je mekana i vruća, kosa joj je mirisala na frigane uštipke i to me nekako rastužilo. Peko je došao u sobu da nas požuri. Ja sam se oblačio, a on je u hodniku smirivao Rosu, onako tiho, al dobro sam ga čuo: Ajde, smiri se, pa možda i bolje ovako, šta iko ima od takva života. Čim smo nakon sprovoda ušli u kuću, ja odem po pušku, pa u dvorište, naciljam strica i opalim. Dosadio si ti meni, gade Kad su me vidjele strina i mama, odmah su skriknule, a stari se zaletio na me. Nisam ga htio skroz namrtvo, pa da moram u zatvor, nego samo u guzicu ili u nogu. Al ruka mi je zadrhtala i metak se zabio u stablo pokraj Peke. Tata mi je oteo pušku i digao onu svoju ručetinu ko da će me zgromit; što bude bude, sakrio sam glavu. Al on mi je stavio ruku na rame, samo je ponavljao: Sine, sine. As your bony fingers close around me jutro sve je počelo u ponedjeljak. Nedjelja je moj vodeni dan, tada ne jedem. A u ponedjeljak sam pojela: pola jabuke, pola tanjura tjestenine bez umaka, zelenu salatu s puno, puno kvasine i jogurt. I, nažalost, ono što nisam smjela pojesti, a što mi je podmjestila ona pička Karmen. Mislim se kakva li su djeca bili, moj otac i njegova sestra-buhtla, u ono doba dok su još odbijali zgnječenu mrkvicu, štrkljavi adolescenti na fotografijama koji bi prespavali doručak i često preskakali večeru. Vidjela sam te slike, ali svejedno, Karmen je jedna od onih za koje nikako ne možete zamisliti da su jednom bili djeca. Kladim se da je i onda živčanost satirala marmeladom od šipka, kao što sad kuhanjem i hranjenjem satire misao na svoju promašenu egzistenciju na planetu Zemlji. Oduvijek me živcirala, ta nakupina žlijezda lojnica i depresivnih gonada, a pogotovo otkako je odlučila prijeći na taktiku lažnog razumijevanja. Otad je ne podnosim Nema šanse da netko takav može razumjeti ljepotu gladi, tu snagu koju nosim, kako sam iznutra čista i prozračena, jer sam tvorac svoga tijela, suptilni kontrolor. Just make a wish Želim biti lijepa kao mjesečeva zraka i tu si želju uspravnom voljom ispunjavam. Moja je okomica sve okomitija. Hranjenje nema višeg smisla, svjesni pristanak na glad ima prekrasan cilj, jedan od divnijih: polagano postizanje nadzora, savršenstvo. Nakon nekoga vremena navikneš se na bol gladi, na tu lijepu strašnu žrtvu, počneš je obožavati. Ona moje tijelo čini podnošljivijim meni. Visoka sam 168, a svojih 46 kilograma ponosno održavam već mjesec dana. I jasno da se ne želim razboljeti i umrijeti, ja sam zasad zadovoljna sa svojih 46. Niti je Ana bolest, barem ne uvijek, kako ona tusta pička Karmen kaže. Neke su cure naprosto izgubile kontrolu, ali njih je malo. Uostalom, imam pravo na svoj izbor Ko da je njezino žderanje zdravije Ona je sve ružnija, a ja sam ljepša. Tata je, jasno, na njezinoj strani. Ko da ja ne vidim da je nju zvao zbog mene. Kao za moje dobro. Misli da mi fali mater. Pa kao da će mi ona zamijeniti mater, ta buhtla Samo se nadam da nisam povukla nijedan njezin gen, dovraga. I ne mogu vjerovati da je ona rodila onakvo dijete kao što je Zvjezdana. Moja divna mala rodica Zvjezdana, žutokosa. Došla je jučer sa svojim crvenim kuferom punim bijelih košuljica i plisiranih suknjica. I da nije nje, ja bih već našla načina da istjeram njezinu napornu roditeljicu. Dakle, da se vratim, u ponedjeljak mi je prekipjelo. Dakle, rekla sam, nedjelja je već mjesecima moj vodeni dan, taj dan pijem samo vodu. Voljela bih biti kao voda. Bistra, hladna, snažna, prozirna. Teta je znala da nakon nedjelje dolazi najjače iskušenje. I što je napravila ta tužna sovuljaga puna samilosti i razumijevanja ostavila je na stolu vrući burek, napola razmotan, da se puši Prvo mi se digao želudac i suze su mi navrle na oči, krenula sam s tanjurom prema kanti za smeće. Uvježbala sam se u bacanju hrane. Čak sam postigla takvu samokontrolu da sam ocu i Karmen pravila voćne sokove i frapee, na litre, bacajući tako doslovno u njih sve te jagode, naranče, banane prema kojima imam slabost, a pune su šećera. Ali taj je jebeni burek tako prokleto ukusno mirisao da sam ga u sljedećem trenutku izvadila iz kante i sjedeći na pločicama ugurala prstima u sebe. I papir sam oblizala, masni. Došlo mi je da povratim, ali obećala sam sebi da neću nikada postati jedna od onih patetičnih Mia koje se prežderavaju, pa ljube školjku. To mi je nekako, čovječe. Družila sam se neko vrijeme s bljuvačicama Miama, bile su dvije u mojoj gimnaziji. Ma što ja znam, respect Cure se trude, al ipak je to niži tip. One kontrolu postižu primitivno, riganjem, al ipak, kažem respect Ne može svatko biti Ana. Mjesečeva zraka. Mlaz vode. Srebrna nit. Tako je teško kad te nitko ne razumije, kad sve krivo tumače, kad ništa ne znaju, ne shvaćaju. Moja osveta za burek bila je jadna. A što sam i mogla učiniti: sasuti sol u juhu, okrenuti dugme na pećnici na najjače da zagori pečenka, umiješati tabasco u kremu za kolače, pastu za zube u domaću majonezu, ostaviti otvorenu ledenicu s ribom i slične djetinjarije. Ali mislim da je Karmen shvatila poruku, više me nije gledala ko glavata želva otrovanog mladunca; iz očiju joj se iskri bijes, sigurna sam da noću škrguće zubima. Tata sliježe ramenima. Njega mi je pomalo žao, sigurno se zbog mene osjeća kao neki luzer, ali jebeš ga, i tako se liječe predrasude. U svakom slučaju, teta Karmen odustala je od toga da od mene napravi prpošnu rumenu deklicu. Moj cilj da je otjeram bio je pred vratima. S vanjske strane, of course. Čekala se samo njezina kći Zvjezdana, koja je morala doći k nama iz te pripizdine, gdje je već živjela njihova sretna debilna obitelj. Mamica je obećala maloj vikend u gradu, što ti ja znam, i onda će kao skupa doma. Rodicu nisam vidjela gotovo dvije godine. Inače ne volim te curičice u plisiranim suknjicama i bijelim košuljicama, majicama s puf-rukavima. Mislim, što je to uopće? Čak su i lutke počeli modernije oblačiti. Ali Zvjezdana je uvijek bila odjevena kao da nastupa na školskoj priredbi. S jednom napomenom: kao sasvim sigurno najljepša djevojčica u školi. Sad je imala četrnaest i već je bila visoka kao ja. I u toj svojoj demode odorici izgledala je kao biće iz slikovnice ili nekog starog filma. Izgledala je kao sunčeva zraka. Smjestili su je na pomoćni ležaj u mojoj sobi. Ponosna sam na svoju sobu. Imam postere Caliste i Kate i luster koji sam sama izradila, a moj prozor gleda na gradsku marinu i nekad vidim mjesec na vrhu jarbola kao crveno-bijeli lolipop. Zvjezdana je bila umorna od puta. Pričale smo o nekim dječacima s kojima smo se družile preklani. Ja više nemam posla s njima, dogodine sam maturantica, bila sam već više puta u klubovima. Tamo ti dječaci ne zalaze. Oni još napucavaju loptu na igralištu i jedu sendviče od pola štruce kruha nafilane parizerom. Otkada me jedan od tih smrdljivaca nazvao Skeletor, više im se uopće ne javljam. U klubovima djevojke poput mene nemaju problema s dečkima, ali obično su previše drogirani ili pijani ili ružni da bih otišla s nekim od njih. Malo mi se sviđa DJ koji tamo radi. Ima ukusa, faca je. Klub je kao svemirski brod, fantastično. Kaže da nikad nije bila u klubu. Kažem da možemo sutra otići nas dvije. Zaspala je posred priče, onako odjevena, na prekrivaču. Stvarno je bila draga, ne kao ostale klinke njenih godina. Pokrila sam je. Poslije, u krevetu, sjetila sam se da sam je zaboravila pitati koliko kila ima. poslijepodne, večer Subota. Dan kad brijem u klubu. Vodim Zvjezdanu. Bože, morat ću joj posuditi neke traperice, plisirana u klub ipak ne može, pa da i jest sunčeva zraka Cijelo sam jutro bila preljubazna prema njezinoj majci glavatoj želvi. Ona me sumnjičavo pogledava. Ne može me smislit. U kuhinju sad ulazi jaka južna svjetlost i zrnca prašine vrte se u krug. Vedro je i u zraku osjećam sol, a u tijelu prazne prostorije. Kad su dani vedri i hladni, moja je bol jasnija, prazne prostorije šire. Zvjezdana sjeda pokraj mene, bunovna i čupava, jutro je prespavala, miriše na šampon od jabuke. Karmen, čiji sam majčinski nagon totalno sjebala posljednjih dana, daje oduška frustraciji, hrani jedinicu: peče joj palačinke, prelijeva pahuljice mlijekom, maže joj na kruh domaći žuti maslac kao kod Hajdina djeda u planini, još samo fali kriška šunke, no stiže i ona Toplo pecivo nestaje neobično brzo kao i mirisni kakao, ostalu hranu tek kuša, valjda da ne uvrijedi mater, što li. Ja sam popila bezmasni jogurt i pojela jedan prepečenac. Zvjezdana želi vidjeti dječake o kojima smo jučer pričale, nije mi baš drago, ali odlazim s njom. Ona ima role, ja je sustižem pješke. Vesela je i brblja cijelim putem do igrališta, rola oko palmi i uz sam rub ceste, može upasti u more. Ruga se mojoj plašljivosti. Uči me onu stvar Dream on Depeche Modea. Kažem da nisam znala da je depešovka. Mislila sam da to više ne postoji. Ona se smije, kaže da nije, da joj se samo sviđa ta stvar, da nema pojma tko pjeva. Ja kažem da je stvar svejedno cool i tada stižemo na igralište. Dječaci imaju skejtove i ona rola usporedno s njima. Spretna je na koturaljkama. Najzgodniji dječak hvata je za ruke. Onaj što me je nazvao Skeletorom. Nekad mi se sviđalo kako mu pramen kose pada na lice dok se smije. Sad ga mrzim. Moje praznine se šire. Sunce je oštro, zrak razrijeđen i suh. Odlazim popiti čašu vode i poslije mi se ne da vraćati na to igralište. Navečer sam ljuta. Ne želim da Zvjezdana vidi mog DJ-a. Znam da bi joj se svidio. Sve su cure lude za njim. Ona bi mu se svidjela. Ja ne. Izmišljam da me boli glava i tako ne idemo u klub. Ostajemo neko vrijeme pred televizorom. Karmen muti kremu za čokoladni kolač i opet peče palačinke. Moja rodica jede četiri s marmeladom od marelica. Tata je pojeo dvije palačinke, jer je kao na dijeti. I ja sam pojela jednu i pol i sad me grize savjest. Današnji dan totalno je usran. Burek i palačinke u istom tjednu, da i vrećica kikirikija kad sam se vratila s igrališta, od živaca, zbog onog dečka. Da me ne vide kako plačem opet se žalim na glavobolju i odlazim u sobu. Nikad neću biti kao Kate ili Calista, neću biti mjesečeva zraka. Oko tri sata probudila me bol i buka u praznoj prostoriji u mom tijelu. Svemu je kriva prokleta palačinka. Razbudila mi je apetit. Užasno sam gladna. Kažu da pomaže ako žvačeš celer. Al otkud mi sad celer? Moja prva pomoć: popijem čašu vode. Nekad i dvije, tri. Uglavnom pomaže. Ako dovoljno brzo zaspiš. Ali ja nisam mogla zaspati. Vratila sam se u kuhinju i htjela uzeti limunadu iz frižidera kad sam ugledala prekrasan kolač preliven tamnom, prst debelom glazurom od čokolade. Izrezala sam ga na pravilne kocke, poredala na tanjur i odnijela u sobu. Zvjezdica je spavala kao anđeo. Kosa joj je padala po očima i ja sam je malo razmakla. Rastvorila sam prstima njezine usne, polako. Izgledala je još mlađa dok spava. Zaboravila sam je pitati koliko ono ima kila. Svima se sviđala. Mirisala je na šampon od jabuke. Sličila je na zraku sunca. Uzela sam prvi kolač i počela joj ga gurati u usta. Pa drugi. Radila sam to brzo. Ona se odmah probudila, počela grcati kolač, gušiti se. Uzela sam je za ruke, čvrsto, najjače što mogu, a slobodnom rukom grabila sam kocke iz tanjura i zabijala ih u njezino lice. Odgurnula me udarcima nogu i ja sam se skotrljala s postelje na pod. Mamaaa, mamaaaa vikala je. Glavata želva uletjela je u bijeloj spavaćici kao uspuhana sablast i, kao da nije riječ o četrnaestogodišnjakinji, podigla svoje mladunče te izletjela van mrmljajući neku prijetnju i psujući me. Tvoja kći, tvoja kći vapila je Karmen prema tati koji je krenuo hodnikom prema mojoj sobi. Vidi tata rekla sam mu čim je ušao u sobu ja jedem kolače. Trpala sam jedan za drugim u usta dok su mi tekle suze i slina i mislila sam da ću se udaviti. Zašto si to napravila? Tata, pojela sam sve kolače, sve, sve Nisam željela da me zagrli. Ništa slično. Nije ni on, ovaj put ne. Polako je zatvorio vrata. Ovo je, znači, samo moj sram. Sutra će tata skinuti sa zidova postere mojih idola, treći put ove godine. Ovaj put će me vjerojatno odvesti liječniku, bez obzira na to što ću pojesti doručak. Izaći ću iz sobe da ispratim tetu i Zvjezdanu, iako to zapravo nitko od nas ne želi. Otac će izgledati umorno i zabrinuto, Karmen će vrtjeti glavom sa sva tri podbratka, a Zvjezdana će me samo tužno pogledati. I ja taj pogled neću podnijeti. Olja Savičević Ivančević rođena je 16. rujna 1974. u Splitu. Profesorica je hrvatskog jezika i književnosti, apsolventica na Poslijediplomskom studiju iz književnosti u Zadru. Pisala je književnu i kazališnu kritiku, eseje, novinske članke i kolumne, pa i tekstove za glazbu; uređivala studentske časopise i zbornike mladih autora (Oblaci 1997.; Na trećem trgu 2006.). Objavila zbirke pjesama: Bit će strašno kada ja porastem, 1988.; Vječna djeca, 1993.; Žensko pismo 1999. Zastupljena je u nekoliko izbora poezije i kratke proze. Pojedine pjesme su joj prevedene i objavljene na engleskom i češkom jeziku. Krajem prošle godine pobijedila je na natječaju lista Vijenac i izdavačke kuće AGM kao najbolji mladi autor neobjavljene proze. Tijekom jeseni izlazi joj zbirka priča Nasmijati psa. Završava pjesnički rukopis pod nazivom Soundtrack za slijepe putnike. Živi u Splitu, plovi na Morskom čoviku.
Budućnost u šaci Do sutra traju prijave za besplatnu radionicu kratke SF priče koju, pod nazivom 'Budućnost u šaci', vodi Irena Rašeta. Požurite U Studentskom centru u Zagrebu od 13. do 16. 12. 2007. održat će se 4. Velesajam kulture u sklopu kojeg će se održati manifestacija pod nazivom Kiborgezija. Kako doznajemo na službenom siteu Društva za znanstvenu fantastiku SFera: "Cilj projekta Kiborgezija je postaviti značajne aspekte znanstvene fantastike i cyberkulture u kontekst društvenih promjena uvjetovanih tehnologijom, mobilnošću, postkolonijalizmom i globalizacijom." U projekt se uključila i SFera, koja će održati dvije književne večeri te dvije radionice pisanja kratke SF priče pod nazivom 'Budućnost u šaci'. Za prvu je kasno (s obzirom da je trajala od 7. do 9. 12.), ali se zato stignete prijaviti na drugu koja će trajati od 13. do 15. 12. 2007., svaki dan od 19.00 sati. U nedjelju 16. prosinca, na SFerinoj književnoj večeri, polaznici će čitati svoje radove nastale na radionici na kojoj će se pokušati odgovoriti na pitanja: Što je SF i koje su mu teme i podžanrovi? Science ili fiction? Koji su najčešći klišeji u SF-u? Kako pisati o alienima, dalekim svjetovima i svemiru i jesu li oni uopće potrebni za pisanje SF-a? Postoji li takvo što kao nova ideja u SF-u ili su sve ideje već iskorištene? Koja je anatomija kratke priče? Što znači sveto trojstvo: likovi - radnja - ideja? A što je sa stilom?
Piratstvo diže prodaju? Neil Gaiman smatra da je ilegalno skidanje knjiga s interneta zapravo vrsta posuđivanja knjige. Književnik i strip autor Neil Gaiman iznio je stav da je piratsko skidanje knjiga s interneta sasvim u redu, te da ono naposljetku može čak i povećati prodaju pojedinog djela: "Ljudi su me na predavanju pitali pada li mi prodaja ako moja djela slobodno plutaju internetom. Pitao sam onda publiku tko im je omiljeni pisac. Zatim sam ih pitao: tko od vas je otkrio tog pisca tako da je samo ušao u knjižaru i kupio knjigu. Ispalo je da je tek oko 5 - 10 % ljudi, koji su u međuvremenu kupili sva izdanja omiljenog autora, u početku kupilo knjigu tog autora. Netko im je posudio knjigu. Ili su je posudili u knjižnici. Nisu je platili. Tako su otkrili svog omiljenog autora. I to je ustvari to: ljudi posuđuju knjige." Gaimanova teza je logična, a fali joj tek empirijska potvrda. Kad bi se izdavači odlučili eksperimentirati i empirijski provjeriti tu tezu, odnos prema ilegalnom downloadu i način prodavanja knjiga mogli bi se potpuno promijeniti. Međutim, čini se da izdavači još nisu voljni na takav radikalan zaokret u svojoj tržišnoj strategiji.
Valentinovo Vjerujemo da je svima poznato značenje datuma 14. veljače, spomendana Svetog Valentina, zaštitnika ljubavi. U cijelom se svijetu taj dan naziva Valentinovo te se različitim gestama i darovima pokazuje naklonost i izražava ljubav dragim osobama. Također je poznato da kada nekome poklonite ružu, a još k tome crvenu, nedvosmisleno poručujete: Volim te Kako bismo obilježili taj, osobito mladima, posebni dan te odali počast boji ljubavi, pozivamo vas da sutra na sebi imate nešto crveno (odjeću, nakit, ukras.)
Najstariji pisani podaci o mogućnosti otvaranja škole u Veloj Luci potječu iz 1850. godine. Te godine općinski sindak Samuelli u svom izvještaju izražava mišljenje da u Veloj Luci neće biti moguće uvesti nastavu, jer mjesto neće smoći sredstva za izdržavanje škole. 1853. godine općinski sindak Antun Kunjašić iz Blata traži od velolučkog župnika da mu pošalje podatke o broju djece od 6 do 12 godina koja su pripravna pohađati školu. 1854. godine velolučki župnik don Petar Joković je izjavio kako će o svom trošku nabaviti potreban namještaj za školu čim više vlasti donesu odluku o osnivanju škole. Tada je u mjestu djelovala privatna ali neredovita škola. Zbog kolere, koja je 1855. godine i skoro do polovine 1856. harala Blatom pa i Velom Lukom, ništa se nije poduzimalo za osnivanje škole. Krajem 1857. godine Vela Luka je dobila ono što je dugo čekala. Te godine 21. listopada dubrovački biskup Vicko dopisom broj 1239/351 obavijestio je mjesnog župnika da je za privremenog učitelja osnovne škole u Veloj Luci imenovao Antuna Suličića a don Petra Jokovića postavio za upravitelja škole. Tako je počela s radom osnovna škola u Veloj Luci 10. studenoga 1857. godine, kao "niža muška pučka škola". U prvi, tada jedini razred prijavila su se 62 učenika, ali je kasnije pohađalo školu njih samo 60, iako ih je bilo 74 koji su je trebali pohađati. Kamen za gradnju škole donesen je s otočića Vrnika, a natpis je uklesao brat poduzetnika Fabrisa. Građevinski radovi su završeni 1911. godine a nastava je u novoj zgradi počela 1913. godine. Zgrada je rekonstruirana 1970. godine kada je i iza zgrade škole, izgrađena sportska dvorana. Godine 2006. je započeta gradnja nove školske športske dvorane nedaleko od igrališta nogometnog kluba Hajduk.
Zadarska Ekonomsko-birotehnička i trgovačka škola već dugi niz godina provodi obrazovanje odraslih. Time se svima koji možda nisu na vrijeme stekli potrebno zanimanje, ali i onim osobama koje su uslijed tržišnih prilika primorane na prekvalifikaciju, pruža prilika za konačnim stjecanjem ili pak promjenom zanimanja.
SMANJUJU se ostvareni prihodi hrvatskih kućanstava, rastu udjeli hrane/pića i režija u ukupnim prihodima, a tri četvrtine hrvatskih građana nema dovoljne prihode za podmirenje osnovnih životnih potreba, pokazalo je istraživanje GFK o prihodima i troškovima hrvatskih kućanstava u 2012. godini Krajem 2012. godine jedno prosječno hrvatsko kućanstvo raspolagalo je mjesečno s 6300 kn. Međutim, prema njihovoj subjektivnoj procjeni za zadovoljenje osnovnih troškova/potreba, nužno je imati, u prosjeku, 8955 kn. Prosječna četveročlana obitelj mjesečno u prosjeku ostvari 7830 kn prihoda, dok joj je potrebno u prosjeku 11.130 kn. Kako prosječno hrvatsko kućanstvo može živjeti s manjkom od 2655 kn? U odnosu na prošlu godinu, vrijednost potrebnih prihoda jednog kućanstva nije se znatno promijenila (2011. - 8.824 kn, 2012. - 8.955 kn), ali su se zato ostvareni prihodi smanjili za oko 5 posto (2012. - 6.300 kn; 2011. - 6.610 kn). Usporede li se ostvareni i potrebni prihodi kod kućanstava koja nemaju dovoljno raspoloživih sredstava, u prosjeku bi njihova potrebna primanja trebala biti 73 posto veća od sadašnjih. Iz GfK pritom navode da, iako 76 posto kućanstava ima niže prihode od potrebnih, u Hrvatskoj ima 7 posto kućanstava čiji članovi ostvaruju veće, odnosno 13 posto kućanstava koja imaju dovoljne prihode za podmirenje osnovnih životnih troškova i potreba. Promatrano po regijama, najveći se prihodi ostvaruju u Gradu Zagrebu, u iznosu od 7043 kuna, a najniži u Slavoniji, 5280 kuna. Pritom je u Zagrebu i okolici te Dalmaciji najmanje kućanstava s nedostatnim prihodima (Zagreb i okolica 66,8 posto, Dalmacija 66,3 posto), a najviše u Istri, njih 87,6 posto. U Zagrebu je i najviše kućanstava s većim prihodima od potrebnih, 13 posto. U Istri takvih kućanstava nema, u Slavoniji ih je svega 1,4 posto, a u Lici 2,4 posto. Troškovi rastu, primanja padaju Najveći udio troškova kućanstva, 33 posto, otpada na hranu i piće, a dodaju li se tome i troškovi stanovanja, proizlazi da 54 posto prihoda kućanstva troše na zadovoljenje osnovnih egzistencijalnih potreba, dok je taj udio u 2011. bio 48 posto. Od ostalih troškova, najveći broj kućanstava izdvaja novac za usluge mobilne telefonije (92 posto), fiksnog telefona (85 posto), te prijevoz (83 posto). Novac za odjeću i obuću izdvaja 77 posto kućanstava, medicinske usluge i kulturu oko 60 posto, rekreaciju i zabavu 46 posto, duhan i cigarete 45 posto, trajna potrošna dobra 39 posto, a obrazovanje svega 30 posto kućanstava. Po podacima iz istraživanja, troškovi hrane i pića u prošloj su se godini u odnosu na godinu prije povećali za 9 posto, a stanovanja za 5 posto. Građani su prošle godine više (od 4 do 8 posto) izdvajali na kupovinu odjeće i obuće, medicinske usluge, te na duhan i cigarete, dok se manje izdvajalo (od 7 do 10 posto) na kulturu i zabavu. Najveći se pad u opsegu potrošnje uočava kod trajnih dobara - 32 posto kućanstava manje kupuje trajna dobra, a sve manji broj ih troši na proizvode koji ne spadaju u kategoriju osnovnih potreba - 21 posto kućanstava manje troše na kulturu, zabavu, rekreaciju, 12 posto je onih koji kupuju odjeću i obuću, dok je 21 posto manje kućanstava koja troše na medicinske usluge, a 25 posto ih manje izdvaja na obrazovanje. Komentari Glavni je problem taj što je do neprepoznavanja dovedena suština prevare što se događa kad očajanje zahvati ljude, kad očajanje neumitno prelazi u kajanje. Gledajući iz daljine konture na sceni, padaju mi na pamet vodene boje. Umazane ruke brzo se peru. Ma mlatiš bez veze. Ja sa VSS u državnom sektoru radim s djecom i zanima me tko bi radio s njima da me otpuste? Morali bi uzeti nekog drugog ili ih ostaviti same da brinu o sebi 8 sati. Imam otprilike 10-ak % veću plaću prodavačice u Konzumu ili one na kiosku Tiska; dakle nije sve baš tako crno-bijelo. Taman posla, krivac je naš mentalitet i nesposobnost, a bogami i neka oholost i potpuno neosnovana ufuranost da nešto kao vrijedimo, a ništa ne znamo, niti imamo ikakvu viziju, obični smo nesposobnjakovići.
Povlačenje tužbi za genocid Srbije i Hrvatske dovedeno u pitanje U SRBIJI se ne stišavaju žestoke reakcije na presude generalima Gotovini i Markaču. "Poslije presuda dovedeno je u pitanje i moguće povlačenje tužbi za genocid koje su Hrvatska i Srbija podnijele Međunarodnom sudu pravde", izjavio je premijer Srbije Ivica Dačić. "Ova odluka je težak udarac za proces pomirenja na Balkanu. Kakav je to proces pomirenja ako svatko ne odgovara za svoje zločine?", pita se Dačić. Komentari Jeste. Sve si napisao dobro. Mali smo, nebitni u odumiranju, sa lošom vlašću... Sve to stoji. I nismo nikome bitni. Mali smo i slabi. Problem je što donesena "pravda" nije pravda, kad se pojavi u budućnosti slični problem bit će to loš temelj za gradnju kuće. Kako će se svijet u budućnosti ponašati kad Zapad 10 godina tupi da nema promjena granica, a onda od Srbije odvoji Kosovo i stvori nezavisnu državu? Jedan je zločinac jer je ubio 100 ljudi, drugi nije jer je ubio 50? Zbog takve "pravde" vladat će cirkus i krv tokom cijelog XXI. vijeka. Možda Škotska i Engleska odu kao ljudi ali da li će Palestina, Teksas, Tibet ili Kurdistan? Ne bih rekao. Mi ćemo i dalje biti mali i nebitni, a krv će teći negdje drugdje. Srbija je trećerazredna zemlja izgubljena u vremenu i prostoru žrtva svojih mitova i legendi, podlog karaktera, lošeg genskog koda i laži uklopljenih u programe ekspanzije na razini kamenog doba. Tendencija u budućnosti je sve veća izolacija i konačni nestanak sa karte postojanja.
PREDSJEDNIK Srbije Boris Tadić prvi put dolazi u službeni posjet Bosni i Hercegovini. Kaže kako u Sarajevu očekuju "iskren i prijateljski razgovor" i "pomak" u svim otvorenim pitanjima, javlja B92. Kako javlja Radio Sarajevo, nakon slijetanja na Međunarodni aerodrom Sarajevo koje je planirano za 10 sati, za srpskog predsjednika bit će priređena i ceremonija svečanog dočeka s vojnim počastima, a u rezidenciji Konak će biti održan susret članova predsjedništva BiH s predsjednikom Tadićem te sastanak državnih delegacija BiH i Republike Srbije. Na konferenciji za novinare u 12 sati javnosti će se obratiti predsjedavajući Predsjedništva BiH i predsjednik Republike Srbije, a za poslijepodne planiran je sastanak Tadića s Kolegijem oba doma Parlamentarne skupštine BiH, potom sastanak s predsjedavajućim Vijeća ministara BiH te sastanak u Vijeću za regionalnu suradnju. Podijeljena mišljenja o Tadiću Ipak neće svi u BiH s jednakim entuzijazmom dočekati Tadića. Njegov službeni posjet među političkim vođama u Federaciji ocjenjuje se pozitivnim i dobrodošlim činom, dok su u RS suzdržani. Zbog uhićenja Ratka Mladića, javnost u ovom entitetu prilično je negativno raspoložena prema predsjedniku Srbije. Glavne teme razgovora u Sarajevu, Tadićevom rodnom gradu, trebale bi biti europske integracije, jačanje povjerenja i suradnja u regiji. "Boris Tadić treba doći u Sarajevo i dobro je došao. Otvorit će se razne teme. Mi imamo najveću robnu razmjenu sa Srbijom, u BiH živi preko milijun Srba, a u Srbiji je preko 300.000 Bošnjaka. Imamo sve razloge da popravimo odnose, a ne možemo ih popraviti ako ne razgovaramo", kazao je član Predsjedništva BiH Bakir Izetbegović. S druge strane, pojedini krugovi u Republici Srpskoj, pa i u samoj Srbiji, smatraju da se Tadić prečesto ispričava za sve što se događalo tijekom rata na prostorima bivše Jugoslavije pa kod njih baš i ne uživa veliku popularnost.
Ovogodišnju sezonu obilježio je niz izvrsnih koncerata po cijeloj Hrvatskoj kao i suradnja s Austrijskim kulturnim forumom iz Zagreba. Ansambl i gudački kvartet "Cadenza" iz Zagreba osnovao je Krešimir Marmilić 1995. godine, a čine ga Krešimir Marmilić (violina), Tin Matijević (violina), Nives Šimunić (viola) i Vinko Grubešić (violončelo) Od svog osnutka "Cadenza" uspješno nastupa na mnogobrojnim hrvatskim pozornicama kao gudački kvartet, trio i duo, prateći ideju osnutka kao ansambl za komornu glazbu "Cadenza". Surađujući s institucijama kojima je uloga prvenstveno edukativna, te nastupajući na mnogobrojnim pozornicama i ljetnim festivalima (Hvar, Rovinj, Poreč, Vrsar, Novigrad, Bol, Biograd, Mala dvorana KD Lisinski...), "Cadenza" je stasala u respektabilni kvartet s interesantnim i kvalitetnim programima. Surađuje s istaknutim, kao i s mladim, nadarenim glazbenicima, te pjevačkim zborovima. Tijekom sezona, Kvartet se ističe izvođenjem djela poput djela američkog skladatelja Philipa Glassa, španjolskog skladatelja J. C. de Arriage (1806 - 1826), Glazunova... kao i djelima drugih skladatelja iz programa "Cadenze": Boccherinija, Haydna, Dvořaka, Brahmsa, Barbera, Čajkovskog, Miletića, Bassanesea, Spadine... Gudački kvartet "Cadenza" djeluje i na promicanju klasične glazbe domaće i svjetske glazbene baštine.
Flautist DANI BOŠNJAK (Zagreb, 1965.) počeo je učiti flautu sa sedam godina (V. Kondres), a 1994. magistrirao je na zagrebačkoj Muzičkoj akademiji. Usavršavao se na majstorskom tečaju Maxancea Larrieua u Francuskoj. Samouki je svirač starih glazbala, među kojima je i poprečna flauta (flauto traverso). Stalni je član orkestra Zagrebačke filharmonije, te suradnik Varaždinskog komornog orkestra, Hrvatskog komornog orkestra, Opernog orkestra HNK u Zagrebu, Cantus Ansambla i drugih. Ponosno ističe članstvo u Zagrebačkom puhačkom ansamblu, jedinom sastavu takve vrste u Hrvatskoj. Osobito je značajan njegov doprinos radu Hrvatskog baroknog ansambla. Kao glazbeni pedagog radio je u školama u Omišu i Splitu. Fagotist ŽARKO PERIŠIĆ (Split, 1967.) već se tijekom studija istakao osvajanjem brojnih nagrada na solističkim i komornim natjecanjima. Po završetku studija na Muzičkoj akademiji u Zagrebu (M. Kobetić), usavršavao se na Mozarteumu u Salzburgu (M. Turković, R. Galler). Kao solo fagotist surađuje s brojnim orkestrima i komornim ansamblima širom svijeta (Izraelski radijski orkestar, Izraelski komorni orkestar, Simfonijski orkestar Tel Aviva, Puhački kvintet Jeruzalemskog simfonijskog orkestra, Salcburška komorna filharmonija i dr.). Od 1997. predaje fagot na Akademiji umjetnosti u Novom Sadu, a od 2004. na Muzičkoj akademiji u Zagrebu. Djeluje i kao solo fagotist Simfonijskog orkestra Hrvatske radiotelevizije s kojim održava i solističke koncerte. Mlada zagrebačka pijanistica LANA GENC (1980.) diplomu je stekla na Muzičkoj akademiji u Zagrebu (V. Krpan) uz paralelni studij na Visokoj glazbenoj školi u Beču (R. Kehrer, D. Lively). Trenutno je na postdiplomskom studiju na Muzičkoj akademiji u Zagrebu kod Lovre Pogorelića. Dokazala se na nekoliko uglednih međunarodnih natjecanja (Moncalieri i Rim u Italiji, Sendai u Japanu), gdje je osvojila prestižne nagrade. Slijedom tih uspjeha rano je privukla pažnju uglednih svjetskih, u prvome redu japanskih, glazbenih promotora, pa je tako 1997. održala uspješne recitale u dvorani Opera u Tokiju i Yokohami. Godine 1999. uslijedila je druga turneja po Japanu s nizom solističkih recitala i nastupe uz ugledne tamošnje orkestre. Svirala je također na Cipru, u Austriji, Nizozemskoj, Rusiji, Njemačkoj i drugim zemljama, a ostvarila je i suradnje sa svim većim hrvatskim orkestrima. Za svoj prvi CD dobila je nagradu Porin 2000. godine.
Za dodjelu Nagrade Hrvatske glazbene mladeži Ivo Vuljević za najistaknutije ostvarenje mladih glazbenika u 2006. godini. Predloženi mogu biti mladi glazbenici, državljani RH pojedinačno, komorni sastavi do 5 članova i instrumentalni ansambli. Svi prijavljeni na dan 31. prosinca 2006. godine trebaju biti mlađi od 30 godina. Nagrada Ivo Vuljević za 2006. godinu sastoji se od diplome, novčanog iznosa i koncerta u okviru godišnjeg programa Koncertne dvorane Vatroslava Lisinskog. Pravo podnošenja prijedloga imaju pojedinci, udruge, ustanove i organizacije. Rok za podnošenje prijedloga je petak 1. prosinca 2006. godine. Prijedloge treba poslati na adresu: Molimo vas da prilikom predlaganja kandidata obratite pozornost da se od pobjednika u sve tri kategorije očekuje da nastupe s kraćim programom u petak, 29. prosinca. 2006. u 11 sati u Maloj dvorani KDVL u Zagrebu, na Svečanosti uručenja Nagrade HGM Ivo Vuljević, kojom već tradicionalno započinje Dan dvorane Vatroslava Lisinskog.
Barokni ansambl i solisti Muzičke akademije u Zagrebu - prvi javni nastup Objavljeno: 2013 - 01 - 23 Barokni ansambl i solisti Muzičke akademije u Zagrebu pod umjetničkim vodstvom Pavla Mašića predstavit će se prvi put hrvatskoj glazbenoj javnosti u utorak, 29. siječnja 2013. u 20 sati u Crkvi sv. Marka ev. na Gornjem Gradu. Sudjeluje i Oratorijski zbor crkve sv. Marka Cantores sancti Marci. Barokni ansambl i solisti Muzičke akademije u Zagrebu Oratorijski zbor crkve sv. Marka Cantores sancti Marci Pavao Mašić, umjetničko vodstvo Ovim koncertom javnosti se prvi put predstavlja Barokni ansambl Muzičke akademije u Zagrebu, novoformirano studentsko izvođačko tijelo. Riječ je o inicijativi kojom se u okviru obrazovne ponude ove hrvatske najstarije visokoškolske ustanove posvećene poduci glazbe pokušalo korak dalje odvesti onaj segment glazbenog obrazovanja koji se tiče repertoara glazbe 17. i 18. stoljeća. Iz tog razloga, u akad. god. 2011/12 uveden je kolegij pod nazivom Izvođačka praksa rane glazbe u okviru kojega od ove akad. godine studenti svih studija MA imaju priliku upoznavati specifična znanja i vještine spomenutog repertoara, ne samo teoretskim putem, već i praktičnim radom u Baroknom ansamblu. Koliko je ovaj koncept već prisutan ne samo na europskim i svjetskim koncertnim prostorima, već i u obrazovnoj ponudi inozemnih visokih glazbenih učilišta, toliko je u Hrvatskoj tek naznačen. Pa ipak, čini se kako je veći dio preduvjeta ispunjen čembalo kao barokni instrument par excellence prisutan je ne samo u obrazovnoj ponudi Muzičke akademije u Zagrebu i nekolicine srednjih glazbenih škola, već i na hrvatskim koncertnim pozornicama, gdje ga nalazimo u sastavu raznih i sve brojnijih ansambala isključivo posvećenih interpretaciji repertoara 16. - 18. st. Za predvidjeti je, stoga, da bi se na pojavu ovakvog interesa za ranu glazbu (a o čemu svjedoče i neke studentske inicijative) moglo vrlo konstruktivno odgovoriti intenziviranjem onog obrazovnog profila koji bi današnje generacije studenata dodatno obrazovao temeljnim informacijama o fenomenu rane glazbe te najvažnijim interpretativnim pitanjima koja se postavljaju pred njih kao buduće interprete soliste, komorne, orkestralne glazbenike. Za takvo što potrebno ih je educirati o stilski osviještenom pristupu repertoaru rane glazbe i osposobiti za samostalan i kritički odnos prema povijesnim izvorima; na taj način stvorit će se kritički sposobna masa onih muzičkih profesionalaca čije će umjetničko djelovanje u budućnosti biti usmjereno prema širenju repertoarne ponude u hrvatskoj kulturnoj javnosti, uz istovremeno spretnije i lakše korespondiranje s kolegama iz europske i svjetske glazbene struke. Dosad je na Muzičkoj akademiji u tom smislu učinjeno mnogo važnih koraka: pokrenut je niz kolegija kojima se osigurava kvalitetna i sadržajna formacija i informacija o ranoj glazbi (Čembalo, Generalbas s improvizacijom, Basso continuo, Izvođačka praksa rane glazbe, Povijest instrumenata s tipkama), a praktična iskustva studenti također stječu u okviru nastave Komorne glazbe za gudačke instrumente s težištem na repertoaru 17. i 18. st. koja se odvija već dulji niz godina, kao i u okviru godišnjih projekata gudačkog orkestra repertoarno vezanih na glazbu baroka i klasike za koje se nerijetko angažiraju gosti profesori iz inozemstva. Nadamo se da je osnivanje Baroknog ansambla MA kao reprezentativnog studentskog izvođačkog tijela važna pretpostavka ne samo za praktično usvajanje specifičnih znanja i vještina vezanih za interpretaciju repertoara glazbe 17. i 18. st., već i za senzibiliziranje nastavničke i studentske populacije za specifičnosti ovog repertoara. Konačni cilj ove inicijative svakako je i dugoročno planiranje utemeljenja Odsjeka za ranu glazbu kakvog posjeduje velik broj inozemnih visokoškolskih glazbenih ustanova, a kojim se osigurava temeljitiji pristup izučavanju ovog vrijednog repertoara.
Drugi međunarodni festival klasične glazbe u Novom Vinodolskom Objavljeno: 2012 - 07 - 10 Od 16. srpnja do 8. kolovoza 2012. održat će se Drugi međunarodni festival klasične glazbe u Novom Vinodolskom. Festival nudi niz koncerata izvrsnih domaćih i stranih glazbenika u jeku turističke sezone. Na Svečanom otvorenju, najavljenom za 16. 07. 2012., nastupit će Komorni orkestar Riječke filharmonije pod ravnanjem dirigentice Nade Matošević, a kao solist nastupiti će tenor Tvrtko Stipić. Na programu su djela Mozarta, Schuberta i Dvoržaka. 25. 07. 2012. slijedi koncert na kojemu ćemo imati priliku čuti vodećeg slovenskog flautista Cvetu Kobala u duu sa hrvatskim pijanistom Jakšom Zlatarom. Na programu su djela Couperina, Piazzole, Milottija, Milhauda, Prokofjeva i dr. Sljedeći u nizu koncerata 01. 08. 2012. je koncert Dua Balyk, sjajnih ruskih glazbenika koji uvijek iznova oduševljavaju publiku interpretacijama obrada klasične i popularne glazbe na svojim izvorno neklasičnim instrumentima, harmonici i dombri (mandolini), na način svojstven samo vrhunskim glazbenicima. Iz njihovog bogatog repertoara na programu su djela Liszta, Haendela, Albinija, Strausa, Piazzole i dr. Posljednji i završni koncert biti će prilika uživati u umijeću mlade japanske marimbistice Midori Ichikawa koja se već istakla brojnim nastupima na uglednim svjetskim festivalima, spomenimo samo nastup na National Marimba Festival u Japanu ili koncert u njujorškom Carnegie Hallu, koja će nastupiti uz ansambl Zagreb Sinfonietta i japanskog dirigenta Reona Ita. Biti će izvedena djela Mozarta, Brahmsa, Vivaldija, Rossinija. Ovi raznovrsni, zanimljivi i nadasve kvalitetni glazbeni događaji čine Novi Vinodolski, koji je već privlačan po svojim prirodnim ljepotama i svojoj zanimljivoj povijesti, još privlačnijim, a dojmovi i sjećanja koje odnose gosti iz naše zemlje bogatiji su, plemenitiji i vredniji.
Limitirani škotski Hearts umalo je sinoć dostigao velikih 4:0 s Maksimira. Pobijedili su Modre 2:0, imali prečku i još nekoliko izglednih prilika za veliki preokret. Srećom, Škoti su preslabi da bi iskoristili očajnu predstavu Modrih u Edinburghu Krunoslav Jurčić nije došao na službenu press konferenciju. Gaf je to Siniše Jagodića koji mu nije rekao da treba, pišu Sportske, a Škoti su sve prokomentirali u stilu 'naš je trener izašao pred novinare i nakon 4:0 u Zagrebu'. Čudno je malo kako to trener nije znao da treba izaći na službenu press konferenciju 'Zadovoljan sam što smo ušli u Europsku ligu, ali ne na ovakav način. S ovakvom realizacijom se tamo nema što tražiti, a pristup igrača nije bio pravi', rekao je strateg Modrih za Sportske novosti Trener domaćin zato je cvao. Napomenuo je da su vratili izgubljeni obraz te misli kako su i oni mogli igrati Europsku ligu 'Ne tražim alibi za Zagreb, ali bilo je iznimno vruće. Šteta što nismo uspjeli, imali smo dosta prilika dostići razliku iz Zagreba, ali nismo uspjeli. Čestitam Dinamu na prolazu, ali ipak sam malo žalostan, ni mi nismo bili daleko', rekao je Cszaba Zdravko Mamić bio je strašno utučen. Baš kad je pomislio da napokon ima Dinamo kakav je uvijek želio, stvarnost mu je opalila šamar. Nije bio razgovorljiv, ali se sprema bura na povratku 'Sad kad bih nešto dalje govorio, mediji bi napisali da destabiliziram momčad, a nju treba rasformirati Pogledajte, plasirali smo se u Europsku ligu, a kao da se vraćamo sa sprovoda. Spomenimo i da je otkazana današnja 'slavljenička' press konferencija na kojoj su Mamić i Jurčić u društvu novinara trebali pratiti ždrijeb Europske lige
Bilić i Gavran su se na pressici nekoliko minuta podsmjehivali i zabavljali igrajući križić-kružić, dok je Zorislav Srebrić držao govor i nije ništa primijetio
Aston Villa je jedina s 2 - 1 kao gost svladala četvrtoligaša Gillingham, dok je Manchester United lako sa 3 - 0 bio bolji na gostovanju kod drugoligaša Southamptona. Oba pogotka za Aston Villu postigao je James Milner (13 - 11 m, 79), dok je strijelac za Gillingham bio Jackson (57). Manchester United je prošao Southampton zahvaljujući pogocima Welbecka 820), Nanija (48 - 11 m) i Gibsona (1) Od 16 parova u ovoj fazi natjecanja ističu se dva. Tottenham Hotspur, za koji nastupaju hrvatski reprezentativci Luka Modrić i Vedran Ćorluka gostovat će kod aktualnog europskog i engleskog prvaka Manchester Uniteda, dok će se na Anfield Roadu susresti dva slavna kluba iz Liverpoola - Liverpool i Everton Branitelj naslova Portsmouth, za koji nastupa Niko Kranjčar, će, ukoliko u uzvratu svlada drugoligaša Bristol City, igrati protiv boljega iz susreta niželigaša Histona i drugoligaša Swansea Cityja, dok će Arsenal, za koji bi uskoro ponovno trebao u službenim utakmicama zaigrati i Eduardo da Silva, u goste lanjskom finalistu drugoligašu Cardiff Cityju Utakmice 4. kola FA Kupa igrat će se 24. i 25. siječnja
Rus je dobio radnu dozvolu i Arsene Wenger će ga već sutra najvjerojatnije uvrstiti u momčad 'Nije se još skroz oporavio pa sam malo u nedoumici staviti ga ili ne u utakmicu takvog intenziteta. Najgore za igrača je igrati kada nisi spreman i ozlijediti se prije nego li i dotakne loptu. Tako da se nećemo žuriti' A na White Hart Laneu pak s nestrpljenjem očekuju nastup povratnika Robbieja Keanea koji će na sutrašnjem susretu nositi i kapetansku traku 'Bit će to borba' na život i smrt'. Dečki su malo 'pali', ali moramo klub dovesti među prvih 10 gdje i pripada. Nekoliko pobjeda i tamo smo', kazao je Keane I Arsenal i Tottenham imali su prilično turbulentnu sezonu. Totrenham se bori kako ne bi ispao iz Premier lige, a Arsenalu prijeti neigranje u Ligi prvaka iduće sezone. Arsenal je neporažen u posljednjih 18 ogleda s Tottenhamom, no još im je gorko sjećanje na posljednji susret u listopadu kada su na Emiratesu remizirali 4:4
Wayne Rooney najpopularniji je engleski nogometaš, koji osvaja ne samo svojom vještinom, već i požrtvovnošću i borbenošću. Baš zbog toga 15 zaposlenika Bay Horse puba u East Ardsleyju odlučilo je službeno promijeniti ime u Wayne Rooney uoči SP-a Vlasnik Lee Kennedy promijenio je ime u Fabio Capello, a svi će zajedno vratiti vlasita imena nakon SP-a, s tim da neki najavljuju i trajno uzimanje imena Wayne ako Engleska osvoji SP, a Rooney zabije pobjednički gol u finalu Zaposlenici Bay Horsea nisu jedini koji su promijenili ime u Wayne. Isto su napravili i oni u pubu Shakespeare Inn u Manchesteru. 'Rooneymanija' vlada Engleskom..
Studij i ljetno radno iskustvo u SAD-u 04. 12. 2009. STUDIJ I LJETNO RADNO ISKUSTVO U SAD-u Događanje u American Corneru u Zagrebu Kako bi približio iskustvo studiranja u SAD-u hrvatskim građanima, Institut za razvoj obrazovanja u suradnji s Američkim veleposlanstvom u Zagrebu i Camp Counselors USA organizira događanje na kojemu će biti predstavljene mogućnosti studiranja, ljetnog radnog iskustva u SAD-u te proces dobivanja potrebnih viza za SAD. Događanje će se održati u ponedjeljak, 7. prosinca 2009. od 12 do 15 sati u American Corneru Knjižnice i čitaonice Bogdan Ogrizović, Preradovićeva 5, Zagreb. Raspored događanja dostupan je na internetskim stranicama www.iro.hr. Institut za razvoj obrazovanja je jedini službeni obrazovno-savjetodavni centar ovlašten i potpomognut od ministarstva vanjskih poslova SAD-a za pružanje informacija i savjeta o visokom obrazovanju u SAD-u. Institut je dio EducationUSA mreže koja okuplja više od 450 savjetodavnih centara diljem svijeta i pruža točne, potpune i nepristrane informacije o svim akreditiranim visokim učilištima u SAD-u. Sveučilišta u SAD-u koja trenutno imaju najveći broj hrvatskih studenata su iznimno prestižna američka sveučilišta poput Harvarda na kojemu trenutno studira deset hrvatskih studenata. Osim Harvarda veći broj hrvatskih studenata u akademskoj godini 2008./2009. imala su sljedeća američka sveučilišta: Columbia University, University of California Berkeley te Arizona State University. Na događanju u Zagrebu posjetitelji će moći saznati više o studijskim mogućnostima u SAD-u, ljetnim radnim programima u SAD-u te o procesu dobivanja potrebnih viza. Svoje usluge i programe za posjetitelje će predstaviti Američko veleposlanstvo u Zagrebu (Odjel za vize), Camp Counselors USA (CCUSA) i Institut za razvoj obrazovanja. Ulaz na događanje je besplatan.
Radi pojednostavljivanja postupka Fakultet je izradio obrasce molbi koje se podnose u tajništvima odsjeka, i to: ukoliko student namjerava pisati diplomski rad na jednopredmetnom, odnosno dva rada na oba dvopredmetna studija ispunjava obrazac molbe za odobrenje teme i imenovanje mentora/komentora diplomskog rada. Student u tom slučaju za svaki diplomski rad podnosi posebnu molbu. Ukoliko student namjerava pisati jedan rad koji pokriva oba dvopredmetna studija u kombinaciji ispunjava obrazac molbe za odobrenje teme i imenovanje mentora/komentora jedinstvenog diplomskog rada u dvopredmetnoj kombinaciji studija. Student u tom slučaju podnosi istu molbu obama odsjecima (ukoliko studije izvode različiti odsjeci), i to prema redoslijedu koji sam određuje (studiji su označeni kao A1 i A2). Napomena: na sjednici Fakultetskog vijeća 22. veljače 2010. godine prihvaćena je izmjena Odluke o diplomskim radovima, prema kojoj se II, st. 5 Odluke, koja glasi Prijava diplomskog rada obavlja se u Studenskoj službi, mijenja u: Prijava diplomskog rada obavlja se u tajništvima odsjeka. Drugim riječima, nakon odobrenja teme i imenovanja mentora/komentora u tajništvima odsjeka studentu se u indeks upisuje naslov teme te ime i prezime mentora, odnosno eventualno komentora, te datum prijave (datum donošenja suglasnosti odsjeka ili konačne suglasnosti oba odsjeka). Prijavu potpisuje pročelnik ili pročelnici oba odsjeka. Napomena: prijava će se unositi i u sustav ISVU u trenutku kada bude spreman preuzeti evidenciju diplomskih radova.
Zbog izvanrednih i neodgodivih radova na električnoj mreži i sklopovlju koje napaja središnju komunikacijsku prostoriju Fakulteta, dana 10. 07. 2010. (SUBOTA), od okvirno 8.00 do predvidivo 16.00 sati može doći do povremenih kratkotrajnih prekida u radu svih poslužitelja, usluga koje se pružaju putem istih kao i mrežne povezanosti.
Kako odabrati pravi tepih? Tepih koji ćete odabrati za svoj dom ovisi o vašim potrebama i navikama. Prije donošenja odluke zapitajte se ovih par pitanja koja vam mogu pomoći kod konačnog odabira pravog tepiha. Gdje ćemo postaviti tepih? Koliko će se po tepihu intenzivno hodati, neupitno je najvažnija činjenica s kojom treba računati želimo li napraviti pametan odabir. Birate li tepih za dječju sobu, predsoblje ili dnevni boravak potrebno je uzeti najkvalitetniji tepih kako bi bili sigurni da će potrajati što duže. Cijene variraju ovisno od vrste materijala, tkanja i stila. Najlon je najprodavaniji materijal koji je ujedno i skuplji od sintetike koja se također vrlo često kupuje. Težite li luksuznijem rješenju, skupi vuneni tepisi dat će dah luksuza i ugode posebice postavljeni na drvenim podovima. Koje su boje najlogičnije za većinu prostora? Koliko god to zvučalo nelogično, boje tepiha ne moraju biti neutralne. Naravno, tepih koji prekriva veliku površinu prostorije neupitno postaje osnova dekora. Iako mnogi biraju neutralnu boju kako bi ju lakše uklopili sa već postojećim bojama namještaja i materijala, slobodno si dajte oduška i izaberite boju i uzorak koji će odražavati i naglasiti vaš osobni stil i ukus. Tople boje unose svjetlo u prostoriju, dok su hladniji tonovi zelene i plave vrlo umirujući. Svijetle boje daju osjećaj prostranosti, tamnije stvaraju osjećaj ugode. Ne bojte se kombinirati svjetlije boje. Nove tehnologije povećale su otpornost tehnologija na mrlje, što ih čini puno lakšima za održavanje. Srednji i tamniji tonovi, uzorci i teksture dobrodošla su pomoć protiv mrlja na najfrekventnijim mjestima u kući. Koji materijali traju najduže? Vrsta materijala i način izrade određuju koliko će vaš tepih moći podnijeti dnevnog prometa, prolijevanja svega i svačega, te kućnih ljubimaca. Većina tepiha proizvodi se od sintetičkih niti dizajniranih za razne stilove, lako održavanje i dobre kvalitete. Najlon je vrlo gibak i elastičan, otporan na mrlje i lak za održavanje. Odličan je za svaki prostor. Akrili izgledaju i pod rukom su kao vuna, ali jeftiniji, otporniji na prljavštinu i lako se čiste. Dobro je znati da su za razliku od vune otporni i na vodu. Vuna je luksuzna, mekana, podatna, vrlo topla i trajna, te naravno skuplja od sintetike. Osim navedenog, na tržištu su i mnogi novi materijali. Želim li jednostavan dizajn ili uzorak? Iznenadit će vas današnji raspon ponude tekstura, dizajna i uzoraka. Izaberite tepih koji će biti odraz vašeg ukusa i stila. Nove tehnologije u proizvodnji tepiha nude mnogo strukturalnih i vizualnih efekata koji će na najbolji način istaknuti vaš stil, učiniti svaku sobu interesantnom i sofisticiranom. Birajte teksture, boje i uzorke koji će se uklopiti ili dati kontrast postojećim uzorcima na namještaju ili zavjesama. Koliko će ga biti lako održavati? Svakako, važno je da je tepih trajan, bez obzira koliko po njemu hodali i gdje ga postavili. Postoji vrlo jednostavna nit vodilja za odabir izdržljivosti tepiha. Ocijenite "dnevni promet" u svakoj prostoriji skalom od 1 - 5 gdje su vrijednosti 4 - 5 najveći promet, a 2 - 3 primjerene recimo radnoj i spavaćoj sobi. Bitno za konačni odabir: Vrsta tkanja, stil, dizajn, uzorci i promet po njemu najvažnije su činjenice koje trebate uzeti u obzir želite li imati tepih koji će biti izdržljiv i lak za održavanje. Proučite deklaracije i podrobnije se upoznajte s načinima održavanja. Centarnekretnina.net
She.hr poklanja: Ulaznice za predstavu Indija Predstava Indija u režiji Mariusa Schinerea i našeg producenta Pave Marinkovića stiže u Cekate u četvrtak, 21. svibnja. Radi se o drami Josefa Hadera i Alfreda Dorfera iz 1991. godine, koja govori o dvojici sanitarnih inspektora, kojima na poslu najteže pada - raditi zajedno. Autori teksta su iz Austrije, bave se pisanjem za kazalište i film, odnosno televiziju, te se vrlo uspješno snalaze i u glumačkim vodama, i što je za predstavu posebice važno - uspješni su komičari. Priča o neobičnim sanitarnim inspektorima Sanitarni inspektori Kurt Fellner i Hainz Bosell se apsolutno ne podnose, ali moraju putovati zajedno zbog posla kojim se bave. Indija je odmah nakon prvih izvedbi postala veliki hit u Austriji, a nakon što je redatelj Paul Harater snimio 1993. godine istoimeni film - prema scenariju Hadera i Dorfera - Indija je postala međunarodno popularna. Hrvatska verzija ovoga teksta nastala je zahvaljujući suradnji Gradskog kazališta Požega, umjetničke organizacije Mitropa i Austrijskog kulturnog foruma. - Premijera predstave u Hrvatskoj je bila krajem prošle godine u Požegi, a u Zagrebu smo prvi puta gostovali u veljači ove godine. Publika izvrsno reagira na predstavu. Kako nemamo kazališnu kuću u kojoj je predstava stalna postava, osuđeni smo na gostovanja, ali za sada nam super ide. Osim u Zagrebu i Požegi, već smo bili i u Osijeku i Sisku, istaknuo je producent Pavo Marinković. Marinković priprema film za Pulu Austrijska verzija teksta je kroatizirana, tako da se radnja ne odvija u Beču, kao što je to u izvornom tekstu, već u Zagrebu. Glavni glumci su Damir Šaban i Nenad Cvetko, a komad je i pisan baš za njih. Marinković završava pripreme za novu predstavu, Život u kazalištu, čija će redateljica biti Svetlana Parta. Osim toga, za She.hr je otkrio i da priprema dugometražni film Ljubavni život domobrana za pulski festival, na kojem će se prvi puta okušati kao redatelj.
Dijabetes pod kontrolom Riječ je o teškoj, po život opasnoj bolesti, no s dijabetesom je moguće živjeti, moguće je spriječiti komplikacije i ne dopustiti da znatno naruši kvalitetu života. Kronični metabolički sindrom koji nastaje zbog relativnog ili apsolutnog manjka lučenja i/ili djelovanja inzulina s posljedičnim poremećajem metabolizma ugljikohidrata, masti i bjelančevina, ukratko - bolest poremećene razine šećera u krvi. Riječ je o dijabetesu, šećernoj bolesti koja se zbog zabrinjavajućeg porasta broja oboljelih često naziva i epidemijom. Istovremeno stručnjaci podsjećaju kako je riječ o teškoj i opasnoj bolesti, ali bolesti s kojom je moguće živjeti, tj. moguće je držati pod kontrolom i izbjeći komplikacije koje mogu zahvatiti: srce i krvne žile oči bubrege živce zube i desni Bolesti srca i krvnih žila Te su bolesti najveća komplikacija nekontrolirane šećerne bolesti. Oboljenja srca i srčani udari, česte komplikacije dijabetesa, imaju koban ishod u 65 posto slučajeva. Dijabetes je vrlo često uzrok lošeg protoka krvi u nogama i stopalima (bolesti perifernih arterija). Mnoge studije potvrdile su da kontroliranje dijabetesa može spriječiti ili zaustaviti napredovanje bolesti srca i krvnih žila. Oštećenja krvnih žila i živaca mogu također prouzročiti teške komplikacije na ekstremitetima, statistike pokazuju da više od 60 posto amputacija nije uzrokovano ozljedama, nego dijabetesom. Vid i oči Dijabetes može prouzročiti brojne probleme vida i očiju, vodeći je uzrok sljepoće. Najčešće komplikacije su: glaukom mrena dijabetička retinopatija Studije pokazuju da redovne oftalmološke kontrole i pravovremeni početak liječenja oboljenja oka i vida, koja su povezana s dijabetesom, mogu u čak 90 posto slučajeva pomoći da se izbjegne sljepoća prouzročena dijabetesom. Bolesti bubrega Dijabetes je glavni uzrok otkazivanja bubrega u odraslih. Lijekovi za snižavanje krvnog tlaka koji se propisuju i osobama koje nemaju povišen krvni tlak pomažu 33 posto smanjiti rizik otkazivanja bubrega. Utjecaj na živce Tijekom vremena visoka razina glukoze u krvi može oštetiti živce. Posljedica oštećenja je gubitak osjeta, što se najčešće prvo javlja u palčevima - ili kao bol ili kao osjećaj pečenja u stopalima. Oštećenje živaca zbog dijabetesa može također prouzročiti bolove u nogama, rukama i šakama, probleme s probavom, stolicom i spolnim životom. Zubi i usna šupljina Oboljelima od šećerne bolesti prijeti povećan rizik od bolesti zubnog mesa. Držanje dijabetesa pod kontrolom te redoviti stomatološki pregledi, kao i pravilno održavanje higijene zuba i usne šupljine, dragocjena su prevencija zdravlja desni i zuba. Prepoznajte simptome Simptomi su različiti i vrstom i intenzitetom, ovisno o tipu i stadiju bolesti. U nekim slučajevima bolest napreduje i oštećuje organe bez očitih simptoma. No neki u početku blagi simptomi korisni su znaci upozorenja i ne valja ih podcjenjivati. Grčevi i trnci mogu biti znak otežane cirkulacije i početka obolijevanja perifernih krvnih žila. Na iste probleme upućuje i promjena boje kože te smanjen osjet. Problemi vida ili osjećaj bola u očima također su znaci upozorenja koje ne valja podcjenjivati. Znojenje stopala javlja se u naprednom stadiju otkazivanja bubrega, dok se trnci, osjećaj pečenja ili probadanja u stopalima, šakama i drugim dijelovima tijela javlja ako su živci oštećeni dijabetesom (periferna dijabetička neuropatija). Ako su oštećeni živci koji kontroliraju unutarnje organe (autonomna neuropatija), mogu se pojaviti spolni problemi, probavne tegobe (gastropareza), teškoće s mjehurom, vrtoglavica, gubitak svijesti. Kako spriječiti i liječiti komplikacije? Prije svega važni su redoviti liječnički pregledi, posebno ako je u obtelji bilo slučajeva dijabetesa. Ponekad je dovoljno pridržavati se pravila zdravog života, načinom prehrane osiguravati tijelu potrebne nutrijente te održavati preporučenu tjelesnu težinu. Redovite liječničke kontrole neophodne su kako bi se pratio učinak preporučene prehrane i propisane terapije, a na osnovi nalaza terapija se prilagođava svakom bolesniku. Liječenje komplikacija šećerne bolesti usmjereno je na usporavanje napredovanja oštećenja, a razlikuje se od slučaja do slučaja. U nekim slučajevima propisuju se lijekovi, nekad su potrebni kirurški zahvati. No u svakom slučaju, bez obzira na tip dijabetesa i stadij, na razvoj bolesti a time i na pojavu komplikacija moguće je utjecati. Liječnici ističu kako je najvažnije držati pod kontrolom razinu šećera, krvni tlak i razinu kolesterola.
Tjelovježba donosi mnoge dobrobiti Mnogi se uhvate u koštac s vježbanjem kako bi istopili suvišne kilograme, no tjelovježba nije samo dobra za mršavljenje. Ona može osigurati zdravlje i ljepotu Vježbanjem do ljepše kože Vježbanjem se pojačavaju cirkulacija i znojenje, a samim time se koži dostavlja veći broj nutrijenata, dok se istovremeno iz kože izbacuju nečistoće i otpadne tvari. "Zbog svega toga, tjelovježbom možete osigurati mlađu kožu bez crvenila, dobrobiti vježbanja je nahvalila dr. Eudene Harry, autorica knjige" Živite mlađe u osam jednostavnih koraka. Budite sretni Vježbanjem se oslobađaju endorfini kemikalije u mozgu koje mogu poboljšati vaše raspoloženje i učiniti vas sretnijima. Ujedno raspršuju stres, pojačavaju samopoštovanje i samopouzdanje. "Također je ustanovljeno da vježbanje povećava neurotransmitere, poput serotonina i dopamina, koji su odgovorni za prirodno opijanje te omogućuju bolji san, objasnila je Harry. Prilično dobro za pola sata znojenja, zar ne? Spriječite zatvor Tjelesna aktivnost pojačava kontrakcije stijenke crijeva, što može olakšati prolazak hrane kroz probavni trakt i smanjiti trajanje ovog procesa. Važno je napomenuti kako bi vježbači trebali pričekati sat do dva nakon jela prije nego li treniraju. U suprotnom mogu krv "povući iz probavnog trakta, gdje je potrebna, u mišiće i na taj način oslabiti peristaltiku, tj. usporiti probavu. Spriječite osteoporozu Hodanje, plesanje, dizanje utega, trčanje, pa čak i joga, predstavljaju oblike vježbanja koji pomažu ojačati naše kosti. Naime, kod njih se kosti prilagođavaju utjecaju naše težine i mišićima na način da tvore više koštanih stanica te tako ojačavaju kosti i povećavaju njihovu gustoću. Iako je bitan naš ulog do kraja 20-ih godina u strukturu kostiju, pravilnom prehranom i redovitom tjelovježbom možemo malo utjecati na izgled našeg kostura. Gustim i jakim kostima možete smanjiti rizik od prijeloma, osteopenije i osteoporoze. Obranite se od bolesti "Tjelesna aktivnost povećava brzinu kojom protutijela prolaze kroz krvotok, što rezultira boljim imunitetom protiv bolesti. Povećana temperatura koju imamo za vrijeme umjerenog vježbanja otežava preživljavanje određenih upala u našem tijelu, objasnila je Harry. Znojenjem do boljeg seksa Istraživanja su pokazala da redovito vježbanje, osobito čučnjevi i iskoraci, povećavaju razinu testosterona u tijelu. Budući da ovaj hormon igra ključnu ulogu u seksualnoj želji i performansama, poboljšana razina testosterona znači - odličan seks. Bitno je naglasiti kako ne biste smjeli pretjerati s intenzitetom i učestalošću vježbanja, baš kao i kod većine stvari u životu. U suprotnom nećete uživati u ovim zdravstvenim dobrobitima.
objavljeno prije 1 godinu i 9 mjeseci Kako bojama uljepšati dom Feng Shui ima cijelu filozofiju o bojama i njihovom čarobnom utjecaju na prostor - sami možete puno učiniti za svoj prostor Vratili ste se s ljetovanja i pogled na zapuštene zidove tjera vas u očaj? Imate još dovoljno vremena za pokret i pravac u kupovinu boja. Budite hrabri i dozvolite si malo igre s bojama. Bijeli interijeri djeluju vrlo profinjeno i elegantno, ali mogu i dosaditi i izgledati presterilno. Želite dodati malo boje u vaš dom, ali ne znate u kojem smjeru krenuti? Ono što automatski privlači vaše oči ne mora biti najbolje za vaš um. Vjerovali ili ne, boje igraju veliku ulogu u ljudskoj psihi, te ako se okružite određenim tonovima, možete dobiti pozitivan utjecaj na raspoloženje, efikasnost i izgled. Kako boja utječe na prostor? Još od djetinjstva, boja ima veliki utjecaj na nas. Može izazvati stres ako koristite preagresivne boje. Četiri obojana zida sobe u kojoj boravite djeluju na vašu psihu i direktno i indirektno. Većina soba obojana je u bijelo, a to je boja koja je visoko reflektivna i vibrira. Može izazvati glavobolje i napor za oči. Ima fiziološku i psihološku prisutnost te može biti sterilna i hladna. Tu pomažu slike na zidu, no generalno, treba biti oprezan kada je u pitanju previše bijele boje. Tradicionalno vjerovanje je da je za spavaću sobu dobra plava boja jer opušta i smiruje. Plava je smirujuća jer je to boja neba. No ako je ne volite, postoje druge opcije i nijanse. Ako vam je boja neba previše hladna, izaberite pastelno plavu koja je toplija jer ima dodatak crvene. Ako jedna boja nije vaš osobni izbor, uvijek postoji drugo rješenje. Po Feng Shuiju, ako želite rasplamsati strasti u spavaćoj sobi, budite hrabri i koristite crvenu boju. Crvena je senzualna, no nije uvijek prikladna. Svjetlocrvena može biti previše jaka. Možete uzeti varijaciju crvene, poput roze, koja budi nježnost i romantiku. Većina dječjih soba previše stimulira, previše se toga događa. Generalno, hladnije boje su najbolje, plava, zelena ili ljubičasta jer smiruju. Možete stvoriti ugodan ambijent i bez previše miješanja boja i nepotrebnih detalja. Pobrinite se da djeca vole boju kojom ćete dekorirati njihovu sobu. Većina roditelja ima svoje ideje o tome kako bi trebala izgledati soba njihove djece, no neka i ona izraze mišljenje. Kuhinja Tople boje potiču apetit, posebno narančasta. Crvena je prva boja u prirodi koja mami ljude da jedu bobice. Narančasta je kombinacija crvene i žute. Žuta asocira na domaću hranu, a također potiče da jedete više stoga je treba umjereno dozirati.
Ne razumijem. Ovdje se dogovoriš s ljudima oko nečega, kažu da će to napraviti, a onda na pola puta samo odustanu, ne jave se više, nestanu... U Iranu kada ti netko kaže da će nešto učiniti, toga se i drži. objavljeno prije 2 godine Otkriveni lanci unutar DNK zaslužni za česte migrene u žena Jedna od osam osoba boluje od ove podmukle bolesti, a žene su joj čak 3 puta sklonije nego muškarci Nadama za pobjedu u ratu protiv migrena najnovije je istraživanje dalo vjetar u leđa otkrivši tri lanca DNK povezana sa tim opakim glavoboljama. Isti odmetnuti "lanci mogli bi biti odgovorni i za to što žene čak 3 puta češće pate od migrena nego muškarci. Zbog činjenice da pogađaju jednu od osam osoba na svijetu i koštaju samo britansku ekonomiju 2 milijarde dolara godišnje, Svjetska zdravstvena organizacija (WHO) stavila ju je na listu 20 najtežih, onemogućavajućih i doživotnih bolesti. Nisu rijetki ljudi kojima napadi migrene traju i po nekoliko dana, praćeni vrtoglavicom, mučninom i preosjetljivosti na svjetlo. Istraživači sa cijenjenog sveučilišta Harvard Medical School pregledali su 23.000 pacijenata i zaključili da su 3 lanca DNK povezani sa migrenama, prenosi časopis Nature Genetics. Ova se studija nastavlja na prošlogodišnje britansko istraživanje koje je prvo pronašlo gen odgovoran za migrenske napade. Još je tada Aarno Palotie, glavni istraživač sa Sveučilišta u Cambridgeu, rekao kako će to otkriće otvoriti nova vrata u razumijevanju najčešćih ljudskih bolesti. Nije tajna da su ljudi koji pate od migrena skloniji i razvijanju drugih zdravstvenih problema. Vjerojatnost za razvitak krvožilnih bolesti veća je za čak 25 % u muškaraca koji već boluju od migrenskih glavobolja. Isto tako, imaju dvostruko veću šansu za životno opasna začepljenja krvnih žila, čemu svakako ne pomaže činjenica da su ljudi koji pate od migrena češće pušači, imaju višak kilograma te smanjenu fizičku aktivnost. Znanstvenici se nadaju da je ovo otkriće samo još jedan korak u napretku prema krajnjem cilju, efikasnom tretmanu za ovu neugodnu i potencijalno opasnu kroničnu bolest.
Navodi se i kako je domaći predstavnik u programu Teen Dox film 'Heaven Spot' autora Brune Zagorščaka. Program "Teen Dox" uključuje i četiri kratkometražna filma nastala u sklopu dokumentarnog projekta "Upoznajmo se" u organizaciji Otvorene medijske grupacije i produkcijske kuće 4 film. Filmovi iz programa Teen Dox prikazivat će se svaki dan u 16 sati. Organizator festivala ZagrebDox je produkcijska kuća Factum.
Prilika je odlična i ne bi trebalo propustiti vikend s noćenjem u Gardalandu za dvoje odraslih i dijete do 12 godina za samo 1180 kuna Gardaland je ponovno otvorio svoja vrata nakon zimskog sna i lijepo vrijeme mami posjetitelje. Agencija Superputovanja pripremila je sjajan dvodnevni izlet po fantastičnoj cijeni od samo 1180 kuna za dvoje odraslih, a dijete do 12 godina ide GRATIS Polazak autobusa u 5:30 sati s Autobusnog kolodvora, peroni 502 - 506. Vožnja autobusom kroz Karlovac i Rijeku (ukrcaj putnika u 7,30 - Rijeka) uz kraća zaustavljanja na putu radi odmora. Dolazak u PARCO NATURA VIVA u okolici Verone. Posjet SAFARI PARKU, gdje životinje slobodno šeću i ZOOLOŠKOM VRTU, u sklopu kojeg se nalazi i Park dinosaura sa maketama u prirodnoj veličini. Po završetku obilaska odlazak prema hotelu. Smještaj u hotel. Večera i noćenje
Podmlađivanje reprezentacije lomi se na najboljem rukometašu svijeta u povijesti, čeka se reakcija Ivana Balića Ivano Balić ne ide na SP u Španjolskoj, odluka je izbornika Slavka Goluže oko koje će se sigurno lomiti koplja sve do zadnjeg dana. Balić je u reprezentaciji deset godina, bio je na svim velikim natjecanjima, nerijetko proglašavan i igračem prvenstva, tako da je ovo jedan od onih trenutaka u sportu koji uvijek izazivaju tugu. Goluža tvrdi da na Balićevoj poziciji ima dovoljno igrača, Ivano po njemu nije u dobroj formi niti 100 posto spreman. Sve to može biti istina, no Ivano igra u Španjolskoj, upoznao je terene i publika ga voli, a kad je zadnji put bio 100 posto spreman, ne sjeća se ni on sam. No, tako je kako je, momčad sigurno treba početi podmlađivati, vidjet ćemo koliko će ova odluka donijeti dobrog ili lošeg.
Kinectimals na Androidu I Microsoft je popustio Izdao je svoju prvu igru za Android operativni sustav Kinectimals. Pogledajte kako izgleda. Iako je već dostupna na Windows Phoneu i iOS-u radi se o igri koja je neka vrsta modernog Tamagochija. Dakle imate životinju i brinete se za nju dok evidentno ne umre. Od sada i na Androidu... Izgleda da Microsoft zadnjih dana često radi "portove" tj. prenosi svoje vlastite igre na druge operativne sustave, a ova igra se čak može povezati s inačicom koja je dostupna za Xbox 360. Da ne spominjemo tek alternativne aplikacije, igre... OneNote, Photosynth itd. Android 2.2 je podržani OS na koji ova igra ide, a cijena same igre Kinectimals je tri američka dolara na Google Play Storeu (što je trenutno oko 18 hrvatskih kuna). Baš i nije puno, zar ne?
Kolumna Mirana Tuhtana: Napad je najbolja obrana Poznata fraza iz naslova članka primjenjiva je i na mnoge situacije u backgammonu. Redovita backgammon kolumna ovaj put će se baviti takvim situacijama. U prošloj kolumni, "Backgammon je utrka", pokazali smo da se igra, ako ju maksimalno pojednostavimo, svodi na utrkivanje između dva igrača. Tokom igre, a pogotovo u početku igre dok nijedan igrač nema značajniju prednost u utrci, igrači se nadmeću kako bi ostvarili taktičke prednosti nad protivnikom (novi poeni, blokade, napadi na protivničke blotove). Jedan od načina da se protivnika uspori u tim namjerama je taktika napada. Napad donosi nekoliko dobrih stvari: pojedena figura se vraća na bar te tako protivnik direktno nazaduje u utrci; protivnik na sljedećem bacanju mora prvo izaći s bara te mu tako preostaje samo jedan broj na kockicama (zanemarimo li duple brojeve na čas) za neki od svojih taktičkih ciljeva; postoji mogućnost da protivnik uopće ne izađe s bara, ponekad i iz više pokušaja (ovisno o jačini našeg home boarda). Pozicija 1. Bijeli igrač treba odigrati 55 U Poziciji 1 ne bi trebalo biti dileme. Iako je tek treći potez u igri (iskusniji igrači među čitateljima prepoznat će da je bijeli otvorio s 42:8/4 6/4, a crni odigrao 52:24/22 13/8 - gledajući brojeve iz njegove perspektive), bijeli igrač ima priliku da preuzme inicijativu u ovoj igri. Ukoliko igrač na obje kockice dobije isti broj, taj broj se ne igra dva već četiri puta. Konkretno, bijelom igraču su na raspolaganju četiri petice za odigrati. O istim brojevima, o samom kretanju figura te o standardnom zapisu poteza pisali smo ukratko u prošloj kolumni. U ovoj situaciji jedan potez posebno iskače - 8/3 (2) 6/1 (2) - njime bijeli igrač jede čak dvije protivničke figure i pritom zatvara nova dva polja u svom home boardu. Niti jedan drugi potez ne radi toliko dobrih stvari istovremeno. Prije nego crni igrač nastavi igru, mora izaći s obje figure, što će biti vrlo teško obzirom da mu je bijeli igrač ovim potezom zatvorio čak četiri od šest mogućih mjesta za izlaženje s bara. Dok je crni igrač na baru, bijeli će pokušati pobijeći sa stražnjim figurama na 24. polju ili će s 13. polja spustiti dodatne graditelje kako bi pokušao zatvoriti i preostala polja u home boardu. Ali igrače obično čekaju mnogo teže odluke od gore prikazane. Često se trebaju odlučiti između dvije ili više dobrih stvari koje ne mogu ostvariti istovremeno. Jedna od takvih odluka je prikazana u Poziciji 2: Pozicija 2. Bijeli igrač treba odigrati 52 U ovoj poziciji bijeli igrač ima priliku ili odigrati 52:9/4 6/4 radeći tako novi poen u svom home boardu, ili 52:23/16 jedući protivničku figuru. Kada bismo napravili poen u homeboardu, protivnik bi lako pokrio svoj blot na 20. polju te bi svaki od igrača imao po dva zatvorena poena u svom homeboardu, uz izjednačenu utrku. Napad donosi slijedeće stvari: protivnik nazaduje u utrci, puno teže će pokriti svoj blot na 20. polju, a nama se pruža mogućnost da na sljedećem bacanju nastavimo s napadom - ili na 20. polju ili u home boardu. Zbog tih razloga, napad je mnogo bolji potez u ovoj situaciji. O taktici napada bi se moglo još mnogo toga napisati, no najbolje da prednosti i mane (kao i svaka druga taktika, i napad ima svojih mana, naravno) istražite sami u svojim mečevima, bilo protiv softwarea bilo protiv ljudi. Ako budete imali bilo kakvih pitanja vezano uz igru, slobodno mi se javite na mail. U slijedećoj kolumni bit će riječi o kocki za duplanje. Ona početnicima zadaje najviše problema, ali kada se savlada postaje vrlo moćno oružje. Zbog toga je bitno upoznati se barem s osnovama njenog korištenja. SmartCard2013, četrnaesta međunarodna konferencija o tehnologijama, normama i primjeni čip kartica u financijskim, trgovačkim i drugim djelatnostima održat će se od 23. do 25. rujna 2013. godine u Grand Hotelu Adriatic u Opatiji.
JibJab predstavio priče za djecu na iPadu Poznata web stranica JibJab koja objavljuje i nudi mogućnost montiranja zabavnih animacija, izradila je dječju aplikaciju za iPad. Radi se o pričama namijenjenima djeci u dobi od dvije do šest godina koja kao i većina JibJabovih aplikacija nudi mogućnost montiranja lica unutar same aplikacije. Aplikacija i prva priča su besplatni, a mogu se preuzeti na Appleovom iTunesu. Svaka sljedeća pojedinačna priča košta 7,99 dolara, no postoji i mogućnost mjesečne pretplate u visini 3,99 dolara uz koju ide jedna priča svakog mjeseca. Rep.hr je u prosincu 2010. godine objavio prilagođenu JibJabovu animaciju u kojoj je predstavljen još neviđen IT band, koja se može vidjeti ovdje, a JibJab je poznat i po političkim animacijama koje su na YouTubeu imale milijunsku posjećenost. SmartCard2013, četrnaesta međunarodna konferencija o tehnologijama, normama i primjeni čip kartica u financijskim, trgovačkim i drugim djelatnostima održat će se od 23. do 25. rujna 2013. godine u Grand Hotelu Adriatic u Opatiji.
30. 12. 2005., petak U JEDNOJ ZIMSKOJ NOĆI Iz nekog je automobila treštalo prastaro Bijelo dugme poro ooodi me, kao srna na snijegu i zaboravi, ako možeš Jedan sredovječni gospodin šetao je ulicom svog naselja. U mislima mu razigrane šahovske figure i dobra muška zabava, čašica ljute i pokoja škakljiva tema. Na nesreću bilo je zimsko vrijeme, ljudi kao ljudi; gledaju samo svoja posla kad ne treba, a isto tako kad ne treba gledaju tuđa. Dakako da su ovom prilikom radije gunđali u svoja četiri zida jer okolne ulice i nogostupi ostali su prekriveni gomilama snijega, a djelomično raščišćena mjesta caklila su se od leda koji je bio tvrdokoran i svako toliko prolaznicima pokazivao svoju prevrtljivu čud. Uokolo sve staklasto i bijelo, prozori stanova i automobila zahukani i rosni, nosevi prolaznika crveni, a ruke i stopala promrzli. Pravo je čudo da se netko nije dosjetio i poput pečenjara kestena na uglu postavio štand s kuhanim vinom. Ugrijale bi se promrzle duše, a i stopala ne bi bila hladna te bi se pod koracima i led topio. O osmjesima da i ne govorimo. Koliko li samo posla liječnicima i kirurzima Sve zbog vlastite komocije ili ljepše rečeno radi toga što smo pristojni pa ne guramo nos u tuđa posla. Nego lijepo zavaljeni pred magičnom kutijom tvrdimo kako je to pravi prozor u svijet i čak ne rogoborimo protiv ponuđenog TV programa. A vani led. Led i lagano povrh njega snijeg. Ulice nisu posve puste, ljudi odlaze do trgovine, u školu, do susjede na kavu. Često su velike sličnosti između vremenskih prilika i sudbine. Često su tako velike, ili bolje reći tako neobične da pomisliš kako je to samo scenarij nekog stranog filma. I vrlo često su i jedne i druge nepredvidljive. Kao što se dogodi kiša baš kad nemaš kišobran pri ruci. Padne tuča upravo kad je vinograd najrodniji. Korača tako sredovječni gospodin, siguran u sebe i ne mjereći ulicu previše, a u mislima mu konj već matira protivnika. Nije on jedini čije misli u koracima ne dopiru do centra zemlje kako se ne bi poskliznuo. Još se tako lakonogih uputilo svojim putevima. Dječačkog izgleda i vedrih misli jedna je mlađa gospođa (kao znak kulture i pristojnosti godine mlađe gospođe nije neophodno spomenuti) noseći u rukama plastične vrećice hodala istim putem kao i gospodin, samo u suprotnom smjeru, što odmah lagano upućuje na razlike u njihovim svjetonazorima. On umirovljeni vojni glazbenik, ona zaljubljenica u književnost. Njegovo radno okruženje uvelike je utjecalo na njegovu osobnost, kratko rečeno rad, red i disciplina. Ona je toliko utonula u literaturu da se katkad nije znalo je li ona samo jedan lik iz drame ili su likovi njeno stvarno okruženje. Za sve vrste, podvrste, rase, religije, politička opredjeljenja, naobrazbu, socijalni status i razonodu, zima je u novozagrebačkom naselju za sve ista, led ne dijeli žrtve prema spolu ili godinama. Žurno koračajući mlađa žena nije bila sasvim sigurna na skliskoj podlozi, zaneseno gledajući divotu prirode, bijele čarolije po granama drveća i grmlju parkova, povremeno je hvatala umalo izgubljenu ravnotežu mašući plastičnim vrećicama po zraku i držeći pod miškom drame Craiga Lucasa i Roberta Andersona. Hirovi zime ponekad zbižuju ljude i nekako uz psovku, a potom i jauk dvije su se spodobe istovremeno našle na tlu. Ne sasvim blizu jedna drugoj, jer led je učinio svoje i one su se odsklizale svaka na svoju stranu. Ponešto zbog zakona fizike, a ponešto iz nekih posve "ljudskih" razloga. Nekom igrom slučaja i zime, nekom igrom sudbine i leda sudarile su se dvije osobe koje nisu priželjkivale susret niti u dućanu živežnih namirnica gdje se mogu sakriti iza drugih kupaca, oboriti pogled ili se jednostavno praviti se da se ne vide, a kamoli ovako nasred zaleđenog pločnika. Nisu priželjkivale susret? Priželjkivale? Potpuno pogrešna riječ One su izbjegavale susret. Da nije bilo bolno bilo bi vrlo smiješno. Jer muška je spodoba prilikom pada zadobila prijelom ključne kosti, a ženskoj se spodobi slomilo srce pa je prišla sjedokosom muškarcu i pokušala mu pomoći da ustane. Bolno zapomaganje i psovke parali su oštar jutarnji zrak. U prvo vrijeme muškarac nije dopuštao da mu mlađa žena pomogne, ali nakon nekoliko neuspjelih samostalnih pokušaja više iz očaja nego zbog razuma muškarac je popustio i dopustio mlađoj ženi da ga pridigne. S obzirom na bol koju su oboje osjećali, a i na umor nakon pokušaja ustajanja s leda, oboje su u trenutku olakšanja ispustili jedan dugačak, gotovo okrepljujući "aaah". Bila bi ovo jedna sasvim svakodnevna i obična zgoda, bolje rečeno nezgoda, ali u tom olakšavajućem uzdahu dogodilo se nešto vrlo, vrlo neobično. Kao da se prst sudbine odlučio poigrati, pošaliti, poučiti, začuditi, kao na vrtuljku, kao u drami koju je mlada dama nosila pod rukom. U trenutku uzdaha muškarac i žena zamijenili su duše. Muškarčeva je duša jednim dugačkim "aaah" izašla iz njega i samo skliznula na mjesto ženine duše koja se na isti način iznenada zatekla u muškarcu. Zamalo se led odjednom otopio Zamalo je drveće prolistalo Ništa se od toga nije dogodilo, jedino je muškarac slomljene ključne kosti unatoč ozljedi i boli zahvalio dami na pomoći, još je i pitao treba li je otpratiti kući ako se osjeća slabom i nesigurnom, a ona je psovala poput kočijaša, poslala starca u mjesto rezervirano za seks i prostote, nazivala ga pogrdnim imenima i sama i bijesna uputila se, šepesajući, kući. Zatekla je voljenog kako čita novine i pijucka svoju subotnju jutarnju kavu. Počastivši ga s nekoliko muških psovki odložila je pored sebe plastične vrećice s namirnicama, a on, začuđen tonom i novim, nimalo damskim rječnikom, podigao je pogled s jutarnjeg štiva, izgovorivši jedno iznenađeno i gotovo toplo ljubavi? očekujući neko objašnjenje. Kojeg nije bilo. Pa se vratio čitanju. Ne zadugo, jer ona ga je odjednom, iz čista mira, pitala što traži s njom, zašto je ne ostavi, zahtijevala je da prekine tu glupu, neformalnu zajednicu nazvavši sebe lakom ženom. Ta, što tako uspješan (ljepota je kategorija o kojoj se ne raspravlja, jer ukusi su različiti, a i godine neminovno čine svoje) "mladić" traži s "potrošenom robom". Voljeni je sad ozbiljno zaklopio novine, par minuta poslušao tiradu, a onda, možda malo preglasno, govorio: "koji ti je kurac, kaj je tebi, koji ti se kurac dogodio? Do malo prije si bila sasvim normalna". A ona je vikala "Ćuti, ćuti, valjda ja znam šta je najbolje za tebe Trebala sam prije s tobom razgovarati, prava je sramota da se u tim godinama vucaraš sa mnom, a mogao si imati mlađu, (ljepšu?, ne, to baš nisam sigurna) biti oženjen čovjek i imati vlastitu djecu "On je zaustio da nešto kaže, ali ona ga nije slušala nego je nastavila: "Malo više poštovanja prema roditeljima, saberi se i prekini tu uzaludnu vezu. "Bili su omotani nelagodom i mirisom iz kuhinje. Rogoboreći tako protiv sebe same pripremala je objed. Nešto mrsno, masno i slasno, jer zimsko je doba pa i prehrana treba biti u skladu, malo dodatnih kalorija da griju tijelo po toj pasjoj hladnoći. Na kraju balade sjeli su za stol, on pomalo zbunjen i vidno uznemiren, ona puna sebe. Sipajući hranu iz velike šerpe promrmljala je "Skloni tu glazbu, znaš da uz nju ne mogu da ručam" S druge strane glavne novozagrebačke prometnice muškarac slomljene ključne kosti otključao je svoj stan i izgovorio ključne riječi: "Osjećam iskreno žaljenje za sve one muškarce koji nikada javno ne priznaju svoju ljubav, za sve muškarce čiji isprazni život je začinjen jedino drugorazrednim sportskim programom, koji nikada nisu kleknuli, makar iz šale, pred ženom koju vole i za sve muškarce koji zbog tako bogatog života noću bulje u strop ili se opijaju pivom ne bi li lakše zaspali. Dakako, sve to pod utjecajem likova iz romana. Stan nije bio prazan, a riječi su bile upućene najmiroljubivijoj supruzi na svijetu. Bacio se pred nju na koljena (iako uz primjerenu dozu nelagode) i rekao da ga je osvojila toplina koja je slučajno ušla u njega, a ona je stajala pred njim širom otvorenih očiju, otvorenih usta, svjesna da pred njom kleči (Bože dragi kleči) neko nepoznato biće u prepoznatljivoj ljušturi. S obzirom na godine i iskustvo odmah je shvatila da se dogodila neka neobična stvar, da je tu sigurno sam Bog iz njoj nepoznatog razloga gurnuo jedan od svojih kreativnih prstiju, da ga ni dvije, tri čašice nekog jačeg pića ne bi promijenile do te mjere, a znala je i to da nije odjednom postao savršen (sigurno se radi o nekom triku) jer muškarci jednostavno nisu savršeni i da se mora držati na oprezu. Prosijedi je gospodin postao prokleto pun razumijevanja, tako da je to bilo zastrašujuće. Mlađoj ženi su toliko porasla krila da je od punine sebe same zamalo iskočila iz svoga tijela. Kako je život tekao dalje? Moglo bi se pomisliti da su se brzo naviknuli na novonastalu situaciju no to je potpuno pogrešno. Je li sredovječni muškarac u svemu s velikim veseljem ugađao svojoj supruzi, a u mlađem paru žena ozbiljno ugrožavala um i tijelo voljenog? I to je, srećom, daleko od istine. Treća je pretpostavka da su od potpunog preokreta životne situacije starija žena i mlađi muškarac izgubili zdravi razum i sami okončali svoje živote negdje daleko od civilizacije. U mirno zimsko veče, dok sniježak lagano sipi po novozagrebačkim naseljima, dvije obitelji liježu u postelje. Kad su stariji gospodin i mlađa žena usnuli njihovi su ih životni suputnici u svojim mislima jednostavno ugasili poput slike na TV ekranima. Jutro je osvanulo sunčano i hladno. Roditelji su poveli djecu na sanjkanje i nježno im pjevušili U jednoj zimskoj noći, tamo gdje je visok brijeg, smrznuo se potočić i prekrio ga snijeg
Ljubljana Numizmatično društvo Slovenije (đački dom Tabor u Ljubljani, ulaz iz Kotnikove ulice) susreti: nedjeljom od 8:30 do 12 h. Trenutno se održavaju u prostorjama Šahovskog saveza Slovenije, Bravničarjeva 13, Ljubljana. BAGATIN (lat. BAGATTINUS, DENARIUS PARVUS, PARVULUS). - Najstariji mletački novac, u prvo vrijeme od srebra a kasnije od bakra. U mletački soldo išlo je 12 B. - Dubrovačka minca, follarus, obolus ili mjed imala je istu vrijednost kao i B. Split također kuje vlastite bagatine od prve polovine XIII. stoljeća pa do 1357. godine. Poslije pada pod mletačku vlast, niz gradova u našem primorju kuje u mletačkoj kovnici autonomne bagatine, da bi ublažili nestašicu sitnog novca, Šibenik od 1485. godine, Split i Zadar od 1491. godine, Trogir 1492. godine, Hvar 1493. godine. - Bagatinus ili parvus bagatinus je temeljna novčana vrijednost slavonskih banovaca. Svaki banovac sadrži 12 bagatina. Dr Ćiro Truhelka u djelu Slavonski banovci str. 38, ističe, da se zbog toga banska valuta nazivala valor bagatinorum. Bagatinus je ovdje u prvom redu računski novac, preuzet po uzoru talijanskih gradova, što razjašnjuje njegovu vrijednost. Truhelka i Rengjeo drže da se ipak novac i efektivno kovao. - Naziv bagattinus se izvodi po svoj prilici od bagattelle, što u tal. i franc. znači stvar od najmanje vrijednosti. Bagattinus je u prvom redu oznaka za mali denar, đenarius parvus, koji je temeljna novčana jedinica novčanog sustava talijanskih gradova. Bagatini grada Verone i Vicenze su za 1/3 vredniji od mletačkih bagatina. Uz njih se spominju i bagatini drugih talijanskih gradova (Padova, Bergamo, Brescia, Treviso, Friuli). BAHAGANI U prošlosti bakreni novac Kašmira (Sjeverna Indija). U srednjovjekovnom novčanom sustavu Kašmira 80 B. = 1000 dinara. BAIOCCO Od sredine XV. stoljeća naziv za papinski srebrni bolonjino. Od 1720. godine B. je kovan od bakra.. Od 1800. godine pa, do 1866. godine B. se kovao u velikim količinama. Vrijednost: 1 B. = 1/10 paola = 1/100 skuda. BAIZA Sitan novac Muškata i Omana. Vrijednost mu je jednaka 1/64 rupije Perzijskog zaljeva (do 1966. godine). Kasnije je 1/200 i najzad 1/1000 dio riala. BALASTRACA Naziv za peso kovan u Brazilu tokom rata s Paragvajem (1866. - 1869.). Na njemu se nalazi žig - punca 400, kao znak povećane vrijednosti. Novac vrijednosti 1/2 i 1/4 pesosa imaju žigove 200 odnosno 100. BALBOA Srebrna novčana jedinica Republike Panama od 1906. godine. Dijeli se na 100 centesima. Zlatna podloga ista je kao i kod USA dolara. BANKDOLLAR Naziv za španjolsko-američki peso, koji je Engleska banka puncirala u 1797. godini sa ciljem, da se osigura dosta kurentnog srebrnog novca. Punca je bila ovalna, s bistom engleskog kralja Georga III. (1760. - 1820.). U 1804. godini umjesto ovalne korištena je osmorokutna punca. U 1818. godini B. su bili povučeni iz opticaja. BANI Sitan novac Rumunjske; 100 B. = 1 lej. BANICA Stari narodni naziv u Dalmaciji, Bosni i Hrvatskoj za austrijski sitan novac od 10 krajcara ili 20 filira, prvobitno od srebra a potom od nikla. BANKNOTA (engl. Bank-Note). Posebna vrsta vrijednosnog papira, koji služi kao zakonsko sredstvo plaćanja a izdaju ga notne banke (narodne banke) u zakonom određenom obliku. Pojavile su se kao zamjena za plemenite metale u opticaju. BANKOTALER Obračunska jedinica u srednjem vijeku u zapadnoj Europi. Primjenjivala se u bankarskim operacijama i trgovini. Npr.: u Hamburškoj banci 1619. godine B. je odgovarao količini srebra koju je sadržavao stari carski talir (Reichstaler), tj. 25,98 grama srebra. BANKOZETTEL Prvi austrijski papirni novac, emitiran od Bečke gradske banke 1762. godine. B. su bili zamjenljivi u srebro i služili su za pokrivanje budžetskog rashoda. Kako su emitirani u neograničenim količinama, dovelo je to do opadanja njihove vrijednosti. U opticaju su se nalazili do 1811. godine. BANOVAC (lat. Moneta banalis). Srebrni autonomni novac hrvatskih banova ili hercega, kovan po ugledu na novac salzburških nadbiskupa. Pouzdano je utvrđeno da su se prvi banovci pojavili za vladanja Bele IV. (1235. - 1270.). Kovani su sve do kralja Ludovika I. (1342. - 1382.). Na aversu nalazila se kuna u trku i natpis MONETA REGIS P SCLAVONIA ili MONETA DVCIS P SCLAVONIA. Na reversu je patrijarhalni križ s dvjema okrunjenim glavama i raznim siglama i slovnim oznakama. Prva kovnica B. od 1256. godine nalazila se u Pakracu, a od 1260. godine, pa do prestanka kovanja ovog novca, u Zagrebu. BARBARSKI NOVAC Opći naziv u numizmatici za novac, koji su po ugledu na novac kulturno razvijenijih susjeda kovala barbarska plemena. Vrlo je poznat keltski novac, koji je kovan po ugledu na grčki. Glavni uzorci za ovaj njihov novac bio je novac Filipa II., Aleksandra Makedonskog, Audoleana te Lizimaha, a također i nekih grčkih gradova. Ove imitacije se nalaze od Pirineja pa do donjeg Dunava. U Pomeraniji su tamošnji Slaveni kovali svoj novac po ugledu na njemački i češki novac. Sav ovaj novac, iako je kovan po ugledu na drugi, sadrži pojedina lokalna obilježja i znatno je primitivnije izrađen od uzora. BARBONE (tal. bradonja). Naziv za groše Republike Lucca (Italija) od XV. stoljeća do sredine XVIII. st. B. je bio jednak 12 solda. Naziv mu dolazi od prikaza bradatog Krista na aversu. Kada mu je vrijednost 1806. godine pala na 6 solda, B. je u narodu prozvan BARBONACCIO (tal. čovjek s bradicom). BARSKI NOVAC Samostalni i autonomni novac grada Bara. Kovanje novca počelo je u gradu oko 1360. godine, i to od srebra i bakra. Na aversu je lik sv. Jurja, koji ubija zmaja, i natpis DAN-TIVAR, na reversu je svetac na konju i slova S G. (Sanctus Georgius). Drugi tip je s aversnim natpisom A (n) - TI-BAR, a na reversu slovo G, ili G-E-OR-GIVS. Promjer im je bio 20 mm, težina srebrnog 0,55 a bakrenog 2,66 - 2,14 grama. Kada je Bar pao pod mletačku vlast (1441.) u Veneciji je kovan autonomni bagatin s natpisom S. GEORG. ANTIVAR i sv. Junem na aversu, te na reversu mletački lav i natpis S. MARCUS. VENETI. Novac za Bar kovan je sve do 1517. godine, kada je grad pao pod tursku vlast. BAT (ili TIKAL). Novčana jedinica u Tajlandu, dijeli se na 100 satanga. U opticaju se nalazi od 1928. godine umjesto tikala. BATZEN Srebrni novac u vrijednosti od 4 krajcara, koji se od XV. i XVI. stoljeća kuje u Švicarskoj i južnonjemačkim državama, a potom u Sleziji i Prusiji. Emitirane su vrijednosti od 1, 1/2 i 1/4 B. BAUERNGROSCHEN (njem. seljački groš). Narodni naziv za novac iz Goslara, kovan 1477. godine. Na aversu je štit sa carskim orlom, na reversu su dva apostola, Simeun i Juda s batinom i pilom. Svojim izgledom podsjećaju na seljake, i odatle naziv novca. Težina mu je bila 2,92 grama i vrijedio je 12 goslara ili Hildenhajmskih pfeniga. BAUSCHEN Bakreni novac vrijednosti 12 i 4 helera,, kovan u carskom gradu Aachenu. Prvi B. su se pojavili 1597. godine. Novac od 4 B. redovito se kuje od 1604. godine, a od 12 B. u velikim količinama od 1757. do 1798. godine. Na aversu je orao, na reversu jedno ili dva slova B. BAWBEE škotski malo vrijedni srebrni novac koji je prvi put kovan za Jakova V. u 1542. god. U vrijeme Marije Stuart (1560. - 1568.) novac je imao težinu od 1,91 gr, i vrijedio je 1/2 penca. Za Karla II. (1660. - 1685.) kovani su bakreni B. težine 1,108 gr. i vrijednosti 6 škotskih penca ili 1/2 engleska. BAZARUCCO Stari novac portugalske kolonije Goa i Diu u Indiji. Ovaj novac je kovan od 1515. godine iz legure bakra i olova. U početku težina im je bila 12,8 gr. Stariji tipovi B. imaju na aversu slova BC/CO, na reversu grb. Na kasnijim tipovima novca je kastiljanski grb i zemaljska kugla, od 1722. godine na B. je portugalski grb na štitu i nominala. BEČKA MARKA Težinska jedinica, koja je uglavnom korištena u oblastima Austrijske carevine. Težina joj je do 1767. godine bila 281 gram, a poslije 280 grama. BEICHTTALER (njem. ispovjednički talir). Naziv za široki talir, a također i novac od 1/2 i 2 talira, koji je kovao Johann-Georg II. Saksonski (1656. - 1680.). Ovu vrstu novca kao i slične, ispovjednički groš, pfenig, u početku dobrovoljno, a zatim obavezno, davali su svećeniku prigodom ispovijedanja. BELG Naziv za novčanu jedinicu u vrijednosti od 5 franaka, koja je uvedena u opticaj 1926. godine u Belgiji. Po zakonu iz te godine strana se valuta preračunavala u B., a emitirane su i novčanice s oznakom vrijednosti u B. ali i u francima. Od 1946. godine B. je ukinut, a novčanice s dvojnom oznakom vrijednosti su povučene iz prometa. BERGISCHER KASSENTALER malo vrijedni oblasni novac emitiran 1807. god. u Diisseldorfu od kneza Berga Joachima Murata (1802. - 1807.), koji je bio šurjak Napoleona I. Vrijednost novca je bila 21 groš, za razliku od pruskog talira, koji je vrijedio 24 groša. Na aversu novca je glava kneza, na reversu je u početku oznaka nominale a kasnije grb zemlje. BERNER, PERNER Stari tanjurasti novac, pfennig, kovan od 1039. do 1125. godine kao DENARIUS VERONENSIS u carskoj kovnici u Veroni (staronjemački Bern, odatle i naziv novca). Na objema stranama prikazani su mali križevi, što je poslužilo za dobivanje još jednog naziva toga novca - DENARIUS CRUCIATUS. Težina mu je bila 0,456 gr. I pored postojanja vlastitog novca B. je mnogo kovan u Veneciji od 1172. do 1205. godine. Težina mu je bila u to vrijeme 0,362 gr. B. je poslužio kao uzor za tirolski novac ZWANZIGER, koji je vrijedio 20 B. BESA, BAIZA Bakrena novčana jedinica u Etiopiji od 1909. do 1945. godine. Vrijednost: 2 B. - 1 gersch. B. je bila u upotrebi i u talijanskoj Somaliji do 1925. godine kao sitan novac. Vrijednost: 100 B. = 1 rupia. Kovane su vrijednosti od 1,2 i 4 B. BESHLIK Početkom XVIII. stoljeća u Turskoj carevini počeo se kovati i od groša razni sitniji novac, kao npr. B. Po vrijednosti je B. bio osmina groša i vrijedio je 5 para. Težina B. je bila 3 gr. BETTLERTALER (njem. KROPELTALER, PRACHERTALER). Naziv za talir Schwarzburga, Maimza, Schwyza i Lucce. Na reversu je sv. Martin s prosjakom (njem. Bettler, donjonjem. Pracher - prosjak, njem. lok. Kropel - bogalj). Kao uzor za B. moguće je da je poslužio Colmarski debeljak iz 1499. godine. BEZANTIVS (lat. BISANTIUS, BYZANTIUS). Naziv za bizantski zlatni solidus, koji se u zapadnoj Evropi rasprostranio poslije križarskih ratova. Do pojave florina i dukata bio je osnovna zlatna trgovačka moneta, posebno u razmjeni sa zemljama Bliskog Istoka. BEZZO Sitan venecijanski novac, čija je vrijednost bila pola solda. Na aversu je inače oznaka vrijednosti 6, tj. 6 bagatina. Težina mu je bila 1,89 do 2,5 gr, a promjer 20 - 21 mm. Za Dalmaciju je B. kovan 1626. godine i poznat je po narodnom nazivu PEČA. BEZENSTUIVER (hol. Bezen - metla). Narodni naziv za holandski stuiver. Na reversu je snop strijela, koji liči na metlu. Otuda i naziv. BIANCO (lat. albus; franc. blanc - bijeli). Naziv za bijele denare i groševe. U XVI. stoljeću talijanski grosso bio je jednak francuskom franku. Na savojskom B. 1563. - 1583. godine prikazan je na jednoj strani štit s grbom, a na drugoj križ u četvrtastom okviru. Gospodar Ferare Ercole d'Este (1524. - 1559. g.) kovao je B. u veličini polutestona s poprsjem Iustitiae, a u Modeni s poprsjem i štitom s križem u vrijednosti 10 solda. BIGATUS (lat. BIGATUS DENARIUS, NUMMUS BIGATUS, od lat. bigae - dvopreg). Republikanski rimski novac od finog srebra, koji je na aversu imao glavu Rome s krilatom kacigom, a na reversu Dioskure u dvopregu. BILLON Legura od bakra i srebra, s većim postotkom bakra. U XIII. stoljeću od ove je legure kovan novac u Splitu. U Francuskoj se ovaj termin upotrebljava za sitan novac. BIR Novčana jedinica Etiopije od 1977. godine. Dijeli se na 100 centi. U opticaju se nalaze novčanice od 100, 50, 10, 5 i 1 B. BISTI Bakreni novac kovan u Azerbajdžanu od pojedinih feudalaca u XVIII. - XIX. st. Vrijednost: 40 B. = 1 abas. BIT Novčana jedinica u periodu 1905. - 1917. godine danskih Antila, sada Virđinijski otoci. U XVIII. stoljeću ovaj je naziv korišten za mali španjolski srebrni novac na Zapadmo-indijskim otocima. Vrijednost im je bila različita, od 9 do 7 1/2 penia. BIZANTSKI NOVAC Naziv za sav novac, koji je kovan od 395. godine pa do 29. svibnja 1453. godine u Bizantu. Razvitak bizantske numizmatike može se podijeliti u više perioda, u zavisnosti o promjenama u njenom novčarstvu ili u društvenu uređenju. Za cijelo to vrijeme kovane su mnoge vrste novca kao što su: solidus ili stamenon nomisma, od zlata; miliarense, siliqua, hexagramon od srebra, te follis i nummus od bakra (bronce). Kroz svo doba postojanja Carstva radila je kovnica u glavnom gradu Constantinopolisu. U njoj je kovan velik broj raznih vrsta novca od svih metala. Postojao je i velik broj kovnica u provincijama (Nicomedia, Cvzicus, Antiochia, Cyprus itd.). U našoj zemlji postojala je privremena kovnica kraj Solina (Salona), koja je radila oko 540. godine za cara Justinijana I., i u kojoj su kovani samo folisi i polufolisi. Denominacija i težina bizantskog novca se mijenjala s vremenom. U svim periodima kovanja zlatni novac je dominantan, dok je srebrni uglavnom rijedak. BLAFFERT (hol. blaf - širok). Naziv za široki, promjera 18 - 20 mm, sjevernonjemački srebrni brakteat u XIV. - XVI. st. Kovanje ovog novca, koji prikazuje orla, počela je sredinom XIV. st. u Liibecku, Hamburgu, Luneburgu, Wissmaru. Težina mu je bila oko 0,88 gr. i vrijedio je 2 pfenniga. Oko 1400. godine B. je težio 0,60 - 0,50 gr. i imao je promjer 20 - 21 mm. Po uzoru na ove B. sličan je novac kovan u Danskoj, Švicarskoj i južnoj Njemačkoj, no ovi su nazvani PLAPPART ili BLAPHART. Njihovo kovanje je počelo i u Francuskoj u drugoj polovici XIV. stoljeća. B. emitiran u Sent Gallenu (Švicarska) od 1424. godine javlja se kao rani primjerak novca datiran arapskim brojkama. Tokom XV. stoljeća termin B. je postupno nestao iz upotrebe, ustupivši mjesto batzenu. BLAGAJNIČKI BONOVI Priznanice ili obligacije, koje u mnogim zemljama izdaju državne blagajne i emisione banke, koje i garantiraju za njihovu vrijednost. Služe izdavačima da bi došli do potrebnih sredstava. Izdaju se na kratak rok, a u pojedinim zemljama donose i kamate. BLAMVSER, BLAUMVSER Narodni naziv u Holandiji za novac kovan od 1527. godine u Nymvvegenu u vrijednosti pola stuivera. U Njemačkoj je naziv B. prešao na Adlerschilling, koji je kovao Karlo V. od 1536. godine u vrijednosti od 4 stuivera. Od 1586. godine ovaj je novac po vrijednosti bio izjednačen sa Schillingom i vrijedio je 6 stuivera. Novac ovog tipa je kovan u velikim količinama u zapadnoj Njemačkoj početkom XVII. stoljeća kao ACHTELTALER - 1/8 talira (od 1665. do 1668. u Koblenzu, 1670. - 1676. u Mindenu, od 1678. godine u Miinsteru). BLANC (BLANQUE, GROSSBLANC). Malo vrijedni srebrni novac, groš, koji se kovao u Francuskoj u XIV. - XV. st. usporedo s turskim grošem. Naziv mu dolazi od metala, od kojeg je novac kovan (franc. blanc - bijeli). Karakteristično za taj novac je ravnostrani križ na aversu, vijenac od ljiljana i tekst BENEDICTUM SIT NOMEN DOMINI itd. na reversu. Uveden je u opticaj za kralja Ivana II. Dobrog (1350. - 1364.) s težinom od 3,2 gr. Po ugledu na francuski B. sličan je novac kovao u Engleskoj Henrik V. od 1417. godine. U Metzu, Koblenzu, Deutzu i Rheinbergu B. je emitiran skoro do kraja XV. stoljeća. U Kolnu je B. nazivan dupli bijeli pfennig. Kasnije je B. postao opći naziv za različiti francuski novac od bijelog metala. BLANCA Najmanji španjolski novac od billona u vrijednosti 1/2 maraveda. Kovan je od kraja XV. st. Naziv mu dolazili od bijele boje metala. Na novcu se obično nalazio kraljev monogram. Od XVII. st. nije više u upotrebi. St. BLASIUSTALER Njemački naziv za dubrovački talir BRADAN, koji na aversu prikazuje sv. Vlaha, zaštitnika grada. Kovan je od 1725. godine do 1743. Poznat je i jedan primjerak kovan 1747. godine. Veličina talira bila je u raznim godinama raznolika i kretala se od 41,5 mm do 45 mm. Težina mu je u prosjeku bila oko 28,3 gr. BLOB Naziv za bakreni novac od 5 centi, koji se kovao na Cevlonu (Sri Lanka) od 1870. godine, promjera 34 mm. Od 1909. do 1971. godine B. se nalazio u opticaju kao četvrtasti novac, kovan od legure mesinga i nikla. BLUTZGER (BLUZGER) Mali srebrni novac biskupije i grada Chur (Švicarska), a također i porodice Haldensteim. B. je kovan od sredine XVI. st. pa do kraja XVIII. st. Na aversu je prikazan križ, a na reversu Djevica Marija. Na B. u XVIII. st. prikazan je na aversu križ, a na reversu štit s grbom. BOCKSTALER, BOCKSPFENNIG Naziv za novac grada i kantona Schaffhausen (Švicarska), s grbovnim štitom, na kojem je prikazan jarac (njem. Bock). U stvari to je ovan, koji iskače iz gradskih vratiju. BOLIVAR Zlatna i srebrna novčana jedinica južnoameričkih država Urugvaja i Venezuele. U Urugvaju je u opticaju do 1910. godine, kada je zamijenjen reisom. U Venezueli je još u opticaju i dijeli se na 100 centimosa. Novac je nazvan po Simonu Bolivaru (1783. - 1830.), vođi bune u borbi za nezavisnost južnoameričkih zemalja protiv španjolskog kolonijalizma (1810. - 1826.). BOLIVIANO Novčana jedinica Bolivije od 1864. do 1963. godine. Vrijednost: 1 B. = 100 centavosa. Uslijed stalnog opadanja vrijednosti, B. je 1963. godine zamijenjen Bolivijskim pesom. BOLOGNINO Srebrni novac kovan u Bologni (Italija). Na osnovi privilegije cara Henrika VI. (1190. - 1197.) od 1191. godine kovan je srebrni denar pod nazivom B. piccolo težine 0,648 gr, kao 1/12 dio solda. Od 1236. godine kovan je B. grosso s težinom od 1,57 gr, jednak 12 B. piccola. Na oponašanja ovog novca nalazimo u cijeloj srednjoj Italiji, gdje su oni kovani do XVIII. st. Na teritoriju pod papinskom upravom kovani su razni tipovi B. Npr.: u XV. st. srebrni B. romano (1,26 gr.), od 1621. godine do sredine XVIII. st. Mezzo B. (8,5 gr, od bakra), a od 1783. godine kovani su bakreni B. s natpisom UN BOLOGNINO. BON Obveznica ili uputnica izdana od privatnika, poduzeća ili bilo koga na određenu sumu, i ima ulogu novca. Može glasiti na ime ili donosioca. Kod slučajeva raoionirane raspodjele robe B. je doznaka za njenu nabavku. BONK Naziv za bakrene šipke, koje su uslijed nedostatka novca korištene na Javi kao novac tijekom 1796. - 1799., 1803. - 1804., 1808. - 1810. i 1818. godine. U upotrebi su bile do 1826. godine. Postojale su vrijednosti od 8, 2, 1 i 1/2 stuivera s godinom kovanja na jednoj i oznakom nominale na dragoj strani. BONNET PIECE Zlatni novac, koji je kovao Jakov V. u Škotskoj od 1539. do 1542. godine. Značajno je to, da je to jedan od najranijih škotskih novaca s datumom. Naziv, mu dolazi od prikaza kralja s kapom na glavi. Težina mu je bila 5,73 gr, i vrijedio je 40 škotskih Shillinga. Emitirane su također i nominale od 1/2 i 1/3 B. BONVS EVENTVS (lat. uspješno završen posao). Personifikacija u obliku mladića ili genija na rimskom novcu. Kada je personifikacija u obliku mladića, tada on drži zdjelu ili klasje, a kada je to genij, on drži rog izobilja ili grančicu. Na novcu su ovi likovi u upotrebi od Tita do Galliena (79. - 286. godine). BORATNIK Naziv za mali bakreni novac Poljske i Litve, koji je kovan od 1659. do 1663. godine prema nacrtu T. L. Boratina. Težina mu je bila 1,35 gr. Kovan je u kovnicama Varšava, Krakov, Brest i Kaunas. Vrijednost mu je bila 3 za 1 groš, ili 90 za zlot (1 poljski zlot = 30 groša). Emitirana su dva tipa B. - krunski (poljski) i litvanski, koji se razlikuju prikazom i natpisom na reversu. Uslijed nedostatka sitnog novca B. je bio u opticaju sve do druge polovice XVIII. st. BORISFEN Naziv za novac od bronce starogrčkog grada Olbia. Novac je kovan u periodu 330. - 240. pr. n. e. Prvobitna mu je težina bila 11 gr, a kasnije je opala na 5 - 6 gr. Jedan zlatni stater sadržavao je 400 komada B. Na aversu se nalazi glava božanstva rijeke Dnjepar (Borisfen), a na reversu luk i tobolac, sjekira i natpis OLBIO. Na novcu se također nalazi i monogram magistra (službene osobe), izabranog na godinu dana. BORZA (tal. BORSA, lait. BURSA, Frane. BOURSE). Naziv za tursku kesu. Ovaj izraz se često susreće u raznim putopisima i drugim izvještajima iz Turske, u vezi s plaćanjem poreza Porti. Dubrovnik je 1695. godine platio zaostali porez Porti u borsama. Vidi BURSA. BOSANSKI NOVAC Novac bosanskih vladara kovan u periodu samostalnosti srednjovjekovne bosanske države. Svoj novac kovali su vladari od bana Pavla Subića (1302. - 1304.) do kralja Stjepana II. Tomaševića (1461. - 1463.), ali bez kontinuiteta, jer svi vladari nisu koristiti svoje regalno pravo kovanja novca. Bosanski se novac tipološki oslanja na novce Venecije (imitacija matapana Pavla Šubića), Srbije (kratko pod S. Kotromanićem), Dubrovnika i Ugarske (široki groš po uzoru na groš Ludovika I.), a kod novčane stope uglavnom se koristi dubrovačka. B. N. kovan je u 3 srebrne nominale: poludinar, dinar i groš, dok su legende na novcima pisane latinskim i hrvatskim jezikom. BOTDRAGER Narodni holandski naziv za novac koji je kovan u Brabantu i Flandriji tokom XIV. - XV. st. Vrijednost mu je bila jedan ili dva groša. Naziv mu dolazi od šljema na glavi lava, kojeg je narod usporedio s loncem (hol. bot). Težina mu je bila oko 4,2 gr. BRABANTSKI (Burgundski) TALIR Talir u opticaju za španjolsku Holandiju, koji je počeo kovati kralj Filip II. od 1559. godine pod nazivom DALDRE PHILIPPUS. Težina mu je bila 34,46 gr. Emitirane su također vrijednosti od 1/2, 1/5, 1/10 i 1/20 talira. Od 1567. godine emitiran je DALDRE DE BURGOGNE težine 29,595 gr. Kovane su također i vrijednosti od 1/2 i 1/4 talira. Ovaj talir je 1612. godine zamijenjen Albertustalirom. Na svim talirima se na jednoj strani nalazi Andrijin križ (Brabantski križ). BRADAN Talirski novac Dubrovačke Republike kovan između 1725. i 1743. godine. Nazvan je po zaštitniku grada sv. Vlahu, koji je na aversu novca prikazan s bradom. Na reversu je grb Dubrovačke Republike. Težina mu je bila 28 - 29 gr, a promjer 41,5 - 45 mm. Vrijednost mu je bila 1,5 dukata ili 60 dinariea, a sadržao je 15,626 gr srebra. BRAGONE Talijanski narodni naziv za mađarski dukat kovan u velikim količinama tijekom XVI. stoljeća, a bio je vrlo popularan na stranom tržištu. Naziv mu dolazi od iskvarenog BRACHE (gaće, hlače). Na novcu je prikazan čovjek u širokim hlačama. BRAKTEAT (Lat. BRACTATUS NUMMIS, BRACTEA ili njem. BRAKTEAT, HOHLPFENNIG). Srebrni novac od tankog lima, kovan samo s jedne strane te je zato lik na aversu ispupčen, a na reversu udubljen (NUMMUS CAVUS). Ovaj se novac pojavio oko 1130. godine u Njemačkoj, a zatim se počeo kovati i u Poljskoj, Češkoj, Mađarskoj, Danskoj, Skandinaviji kao i kod nas u Sloveniji (Kostanjevica). Neobično visoka kvaliteta kovanja B. bila je u XIII. st. U XIV. stoljeću emitiranje B. je prestalo, iako su se oni pojavljivali u Šleskoj i tijekom XV. stoljeća, a u pojedinim slučajevima čak i u XVIII. st. U srednjovjekovnim pisanim izvorima ovaj se novac ne razlikuje od denara. Tek od XVII. st. termin B. se počeo upotrebljavati u numizmatičkoj literaturi. Brakteat je od denara imao znatno veći promjer, često i 40 do 45 mm, iako je njegova težina bila manja od denarove. Prijelazni oblik od ranosrednjovjekovnog denara k brakteatu je polubrakteat (njem HALBBRAKTEATEN), kovan u zapadnoj i srednjoj Evropi tijekom IX. i početkom XII. stoljeća, također od tankog lima, samo s dva kalupa. BRANDTALER (njem. Brand - požar). Naziv za talir, na kojem je prikazan u plamenu grad Torn (danas Torunj) u Poljskoj. Talir je kovan u spomen obrane grada od Šveđana 1629. godine za vrijeme Tridesetogodišnjeg rata. BRASPFENNIG (hol. Bras = mala vrijednost). Narodni naziv tijekom XV. - XVI. stoljeća za malo vrijedan srebrni novac Brabanta i Flandrije od 1/4 stuivera. Vremenom se novac od 10 duita počeo nazivati B. BREZJAK denarius frisacensis. Naš naziv za frizatik. BRILLENMÜNZE (njem. novac s očalama). Naziv za novac, na kojem se nalaze očale. Većina B. je kovana tijekom XVI. - XVII. stoljeća, kada je optičarski pribor bio novina. Poznat je B. Herzoga Juliusa od Braunschweig-Wolfenbiittela (1568. - 1589.) iz 1586. godine kovan u Goslaru i Wolfenbiittelu. Danski kralj Christian IV. kovao je 1647. godine Brillendukat. BROAD (engl. BROADPIECE - široki novac). Engleski zlatni novac u vrijednosti 20 šilinga, kojeg je kovao Cromvvell 1656. godine. Također je kovan i za vrijeme Karla II. (1660. - 1662.), na kojem prikazuje glavu na aversu i štit s grbom na reversu. Težina mu je bila 9,1 gr. BRONCA Legura bakra (95%), olova (4%) i cinka (1%) boljih osobina i lakša za kovanje novca nego čisti bakar. Sličnu leguru su upotrebljavali Grci i Rimljani. U srednjem vijeku skoro da i nije upotrebljavana. U 1850. godini švicarska je vlada počela kovati novac od bronce. Kasnije su leguru počele upotrebljavati i druge zemlje (Francuska 1852., Engleska 1860., Belgija 1861. godine). BRSKOVO Rudarsko naselje na rijeci Tari, koje je u srednjem vijeku bilo značajno zbog velike proizvodnje srebrne rude. U njemu se od druge polovice XIII. stoljeća nalazila kovnica novca srpskih vladara (GROSSI DE BRESCOA). BRUMMER, BROMBERGER Njemački naziv poljskog novca od 1 1/2 gjroša kovanog od početka XVII. stoljeća u gradu Bidgošću (njem. naziv grada Bromberg). Njemački naziv za B. je i DREIPÖLKER. BU Naziv za japanski stari novac (ICHIBA, ITZEBA) najprije kovan od zlata a kasnije (1830. - 1870.) od srebra. BUMIA Tuniski zlatni novac vrijednosti 100 pijastera, kovan između godina 1872. i 1892. Težina mu je bila 19,492 gr. Vrijednost: 1 B = 2 bukhamsina = 10 bu'ašra. BURIGOZZO Naziv za teški milanski teston, vrijednosti 32 solda, koji je kovan za Karla V. (1516. - 1556.). Na aversu je poprsje Karla V., a na reversu stojeći lik sv. Ambrozija. BÜRGERZEICHEN (njem. - građanski znak). Srebrni ili bakreni žeton, koji su građani Hamburga davali na gradskim vratima prigodom prolaza. Na aversu su ruke sklopljene kao pri molitvi, naokolo je legenda Biirgerzeichen te godina 1652. Na reversu je grb grada Hamburga. BURGTALER (KASTELLTALER). Talir, koji je kovala Marija Everska (1517. - 1575.). Na licu novca je prikazan everski lav, a na naličju zamak (njem. Burg, Kašteli). BURSA 500 aureorum summa apud turcas. U Turaka računski novac od 500 zlatnika. Hrvatski kesa. Vrijedi 500 turskih groša ili 2000 para. B. je u XIV. st. sadržavala 30.000 pijastera, a kasnije samo 500 pijastera. BUTUT Novčana jedinica Gambije. Vrijednost: 1 B. = 100 galazi. U opticaju od 1. srpnja 1971.
U svom vrhuncu, ICQ je bio jedan od najpopularnijih instant message klijenata Danas, vjerojatno ćete imati poteškoća pronaći prijatelje na ICQ-u. Ipak, gotovo dvije godine nakon ICQ 6, ICQ je objavio i novu inačicu svog IM klijenta ICQ 7 sada integrira postove iz Twitter, Facebook, Digg, Delicious, Flickr i YouTubea ICQ planira dodati podršku za još više društvenih mreža u bliskoj budućnosti ICQ u najavi novog klijenta ističe da korisnici više ne trebaju otvarati browser kako bi se prijavili na svakoj mreži na kojoj su članovi, međutim za bilo kakve značajnije interakcije na ovim društvenim mrežama, još uvijek morate otvoriti vaš browser. Jedan od rijetkih pozitivnih aspekata novog ICQ klijenta je integracija koja vam omogućuje da istovremeno ažurirate postove na više različitih društvenih mreža Jedan vrlo uznemirujući aspekt pri instalaciji aplikacije je da po defaultu aplikacija želi promijeniti trenutno zadanu tražilicu za pretraživanje i instalirati ICQ toolbar Taj trik je vrlo neukusan i u zadnje vrijeme ne prolazi dobro kod klijenata te je zbog toga ICQ definitivno dobio dosta negativnih poena
U prvih osam mjeseci ove godine Bosna i Hercegovina je zabilježila najveći rast uvoza iz Srbije za 11,3 posto na godišnjoj razini, dok je izvoz povećan za 32,1 posto, ali to povećanje nije rekordno, pokazuju najnoviji podaci Agencije za statistiku BiH, prenose agencije. Najvažniji vanjskotrgovinski partneri BiH u tom razdoblju ostale su susjedne zemlje i pojedine članice Europske unije Najviše se izvozilo u Njemačku, u vrijednosti od 698 milijuna KM, i u Hrvatsku za 688 milijuna KM. Najviše se uvozilo iz Hrvatske, za 1,297 milijardi KM, i Njemačke, za 914 milijuna. Rast izvoza zabilježen je sa Slovenijom od 37,8 posto, Njemačkom 37, Srbijom 32,1, Italijom 24,5 i Hrvatskom 6,7 posto
- Desni dlan ako zasvrbi, novac odlazi, lijevi dlan, novac dolazi u kuću - Nos ako svrbi, biti će svađe - Crveno nebo navečer, idući dan će biti vjetrovito - Nikada se ne smiju sastaviti odrezani nokti ruku i nogu. Ako se to uradi zajedno, doživjet će se neka nezgoda ili žalost u kući - Ne smiju se rezati nokti u tuđoj kući bez dozvole domaćina, ako se to radi, smatran si kao neprijateljem kuće i znak da će se ukućani žestoko zavaditi - Ne treba iz kuće nikom ništa davati da iznese, čak ni najboljim prijateljima, sve što želiš da daš iznesi sam iz kuće i daj to dok se pozdravljaš. Zato je bilo normalno vidjeti domaćina da nosi vrećicu dok prati goste i onda im na izlazu to daje. Drugačije urađeno značilo bi da ti taj gost svjesno ili nesvjesno nosi blagostanje iz tvoje kuće - Ako vam neki od vaših prijatelja kad god krene kući traži nešto da mu date, pa makar to bilo da pije vode, to nije u redu od njega. Svjesno ili ne, on vam je zavidan i želi da vidi vašu propast
Dakle ovo je 45. izdanje njemačke Bundeslige koje je do sada već poprilično odmaknulo i iako se očekivala Bayernova dominacija, Bavarci su zapali u malo dublju krizu i nizom loših rezultata HSV i Werder su se priključili i došli samo na bod U zadnje vrijeme stvorila se i negativna atmosfera oko kluba i dva zvučna pojačanja sa početka sezone Toni i Ribery su najavili mogući odlazak da podsjetimo Bayern je nakon prošle koja im je bila najlošija sezona u zadnjih desetak godina ako ne i više uložio čak 69.2 milijuna eura na pojačanja i do sada se očekivala već komforna razlika ali umjesto toga njihovi konkurenti im pušu za vrat. Do kraja bi moglo biti jako uzbudljivo jer HSV je u strašnom naletu, Werder pokazuje dobru formu, a tu su i prošlogodišnji prvak Stuttgart i napokon se na scenu vraća Bayer 04 to su klubovi koji mogu pomrsit račune svima HSV našeg Ivice Olića je odlučan u namjeri da zadrži svog kapetana Rafaela Van Der Vaarta te su započeli pregovore koji teku u dobrom smjeru ne zaboravimo da Nizozemcu ugovor ističe 2009. te da u zadnjoj sezoni može otići za mizernu odštetu od 1.5 milijuna eura, cilj HSV-a je vratit se na stare staze slave i u narednih par sezona osvojiti Bundesligu i ostaviti trag u Europi a to bi mogli ostvariti zadrže li ovog fantastičnog Nizozemca. Također naš Ivica Olić je u strašnoj formi i igra odlično za HSV te puno napreduje Dakle očekuje nas neizvjesna bitka do kraja u Bundesligi
Da li ste ikada sreli tzv. darmičkog partnera. Osobu sa kojom imate veoma duboku povezanost na svim razinama bića, pa tako i na duhovnim razinama. Kada ste se vidjeli prvi puta da ste oboje imali osjećaj kao da se poznajete dugi niz godina. Osjećate u sebi emotivno iskustvo koje se inače osjeća kada sa nekime provedete godine u vezi. Ljubav se sama po sebi podrazumijeva prema toj osobi. Ali to je stara ljubav, ne zaljubljenost. Ljubav koja se isprepliće sa poštovanjem i razumijevanjem. Da prepoznajete jedno u drugome svoje vlastite kvalitete. Kao da samo nastavljate priču iz prošlih života tamo gdje je stala Mislim da duhovna kompatibilnost kod takvih situacija može čovjeka neizmjerno obogatiti... Smatram da nema ljepše situacije nego da duhovno rastemo sa takvim partnerom
George Harrison, dva Ramonea, Joe Strummer... Draga omladino, nije tajna da mnogi od značajnih muzičara (odavno) nisu mladi ljudi, a ni mnogi od mlađih se ne mogu podičiti stabilnim zdravljem. Nisu isključena ni iznenađenja... Što mislite, za kim će se prvo liti suze? Samo ne opet Ramonesi. A glasao sam (naravno) za Jacksona, a nadam se da Dylan neće brzo otići... Još barem jedan dobar album mora izdati. p. s. Jackson će umrijeti na koji način??? Moj glas ide da će mu se raspast lice i ispast će mu mozak... Očito je tom Jacksonu odzvonilo.. A ako i umre netko iz liste prije njega organizirat ćemo gnjevnu rulju s bakljama i vilama i pripadajućim užetom Glasao sam za paula/dobro on je već mrtav, a ovo mu je samo dvojnik, znam Nadajmo se da će prvi krepati Jackson. Ovo zadnje nije uopće važno, na takvu feštu se dolazi bez obzira koliko love treba pljunuti. Možemo zaprijetiti novom plastičnom operacijom ako nam njegova preostala obitelj ne financira tulum... Ja glasala za Jacksona.... Čudno je da se to čudovište uopće može kretati. Kurt je pričao slično sranje... Prema statistikama, bilo bi najbolje napraviti novi topic - Smrt Michaelu Jacksonu Jasno je da će Jacko otići prvi... Raspast će se. Da se opičio sa 25, bio bih siromašniji za solidnu diskografiju.... Sa 30 je bio najkreativniji. Pustite Boba na miru ..... Ja isto nisam upoznao nikoga Zato jer bi svu glazbu koju su stvarali za sebe, diskografske kuće uništile te bi počeli raditi neka sranja, tipa Riot Act. Ali svejedno, žao mi je što je umro... Bolje bi bilo ovako: da se nije ubio, ali da se prestao baviti glazbom u periodu od nekoliko godina... Ne možeš protiv velikih diskografskih kuća - jače su Pa vjerujem da ga nosi. Kad se idiot protivi vlastitoj prirodi. Igraj protiv prirode i izgubit ćeš. Mnogi to ne kuže i ne razmišljaju o tome. Tako je. Zajebavao se i sad je mrtav... Dobro nije, ali pogledajte glasove, ljudi. Žlzc 13.09.2003., 00:15 Ovi se još drže... Da, sjetila se i ja ovoga. Grozno i proročanski. Sad je mikilegendo kriv/a... E da i koji su ovo sve ljudi glasali za dylana??? Kako se usuđujete?? Pa svakome jednom dođe vrijeme. Da, ali njemu još ne smije (to sam ja malo sebična....) I meni se isto čini.
Recite mi da sam lijena, da to i sama mogu učiniti, da neka ne kukam tu nego neka poduzmem nešto... Jesam, lijena sam, ne da mi se istraživati a i uzrujam se kad o tome razmišljam; dajte mi tu napišite broj ili e-mail ili nešto pa ću (se) javiti ili vi dojavite... ... Da su po izlozima butika u Kaptol centru postavili male okrugle akvarije s ribicama. U mnogima od njih voda vidljivo nije mijenjana o-ho-ho dana, ne znam ni hrane li prodavačice ili netko drugi te ribice, niti koliko lampe u izlozima zagrijavaju vodu niti tko je smislio tu "marketinšku foru" da ljeto u Kaptol centru bude u stilu ribica... Fajn, fino ste ujednačili sve izloge, ali niste baš vodili brigu o tome da je taj "dekor" živ i da bi se mogao mučiti u onim uvjetima. Kome (pri) javiti? Tko bi se mogao pobuniti, a da ga poslušaju (udruga, društvo...)? Je li to još netko uopće primijetio; možda dižem frku bezveze, a ribičice u stvari uživaju... Ne znam. možda sam ovo trebala staviti na podforum Svijet oko nas Budem iskopirala tamo pa nek Potala ostavi kojeg misli da treba. A može i oba jer mnogi i doma imaju ribice u svakakvim uvjetima. Totalno smo neosjetljivi. Ne znam kome prijaviti, ali meni su takve stvari isto katastrofa. Inače ribe ne doživljavam baš previše, ali dok vidim recimo akvarije po bircevima gdje trešti muzika i valjda cijeli akvarij podrhtava od nje, smuči mi se. Možda ih žele potaknuti da evoluiraju i iziđu na kopno. Ja sam se šetala Kaptolom i baš gledala te ribice prije neka 2 tjedna.. Ne znam jesu li im dali nove.. Ali pola njih je već plutalo na površini. Ma čekajte ljudi, bila je akcija Prijatelja životinja pred nekim dućanom u Ilici koji je imao ribice u izlogu, i poslali su im inspekciju i morali su maknuti ribice. Ja nisam vidjela te u Kaptol centru, pa bi bilo najbolje da Just Sandy lijepo njima napiše mail na prijatelji.zivotinja@inet.hr ili ih možeš nazvati na 091 506 7905. To sam sve našla na njihovoj stranici www.prijatelji-zivotinja.hr. Oni su organizirali i ovaj prosvjed protiv mučenja biglova, i sve u svemu, čini mi se da će oni prvi nešto pokrenuti ako ih nazoveš. Javi kaj su rekli. Da i njih ne zakolju zbog vode. Samo ako izađu van mogu stradati zbog pašnjaka. Životinje nisu ukras ni dekor. Ako su toplovodne ribice, onda im to ne bi trebalo smetati A ono, moje hladnovodne zlatne ribice se svaki dan brčkaju u 28 C. Ono, jebiga, ljeto je, vruće je.. Nemam klimu.. I neću ju kupovati zbog ribica, a prijavite me prijateljima životinja ili bilo što... Ali svejedno su žive... A i zdravo izgledaju...
U istočnom dijelu zemlje između Dunava na istoku i Drave na jugozapadu nalazi se Baranja, meni predobro mjesto, i svima koji dođu u Osijek ju volim pokazati pa evo pokazat ću i vama kao pravi lažni turistički vodić koji ustvari govori svoj osobni doživljaj, ali moram jer je dobar. Da li svi koji ovo čitaju znaju gdje je Baranja? Mislim sad sam vam rekao, ali jeste li čuli uopće za Baranju? Kopački rit? Šaran na rašljama? Beli Manastir? Belje? Što kažete? Ne? Da? Nikoga ništa ne osuđujem niti tjeram, ali nadam se da nisu svi kao ona djevojka iz Big brothera prije par godina, koja nije znala za Vinkovce, niti gdje se nalaze, katastrofa (gledam big brother), pa Dođi u Vinkovce to moraš znati, a i ovo isto, zato ću podjeliti znanje (znanje je krhko zapamtite). Baranja nema veze s Vinkuljom, to je regija na sjeveroistoku Hrvatske, dio Osječko-baranjske županije (po imenu županije se to da skužiti) koja ima burnu povijest i danas se tek ponovo vraća u život. Baranja je podijeljena između Hrvatske i Mađarske (znao je Tito što valja) i veći dio Baranje je u Mađarskoj, a centar mu je Pečuh, i jednako kao što je glupi rat (najgluplja stvar na svijetu) zahvatio pola svijeta tako je i nas sve pa tako i područje Baranje, čije sam čari i sam otkrio prije par godina kada mi se prijatelj vratio u svoje rodno mjesto nakon 15-ak godina. Izbacili su ga iz gradskog stana koji mu je bio dodijeljen te je bio prisiljen vratiti se tamo gdje su mu i majka i baka, i vjerojatno mu se na prvi pogled i nije činilo baš napeto, ali i to se brzo promjenilo. Otada ga često posjećujem tamo, i mogu reći da mi je Baranja baš zanimljiva, npr. evo jedne stvari koju nisam ni sam znao, a to je da je tijekom povijesti Baranja bila dio Rimskog Carstva, Hunskog carstva, Ostrogotskog kraljevstva, Langobardskog kraljevstva, Avarskog kraljevstva, Franačkog carstva, Blatonskog Koštela, Bugarskog carstva, Kraljevine Ugarske, Osmanskog Carstva, Habsburške monarhije, Austrijskog carstva i Austro-Ugarske. Od 1918./1921., ova regija podijeljena je između Mađarske i Kraljevine Srba, Hrvata i Slovenaca. Zvuči zeznuto a? Wikipedia je zakon, a i zna što priča, stvarno i je tako, puno nacionalnosti, puno povijesti, puno svega, ali najviše od svega puno prirode. Neću vam lagati i reći da je tamo idealno za živjeti, jer je vrlo slično kao i u Osijeku, samo još veća stopa nezaposlenosti ali da su mogućnosti ogromne i onaj tko je bio u Baranji sigurno mu je bilo dobro i zna o čemu pričam. Predobro mjesto, priroda neponovljiva i mir i tišina i ima stvarno stvari koje su neprocjenjive (npr. životinje možete sresti na cesti, što i ne mora biti nešto predobro ali dobro, kontate me). Kažu da je prije bilo i bolje, ali ne pušim te fore više, sve je prije uvijek bilo, baš nasuprot tomu mislim da je sad dobro i da će biti još bolje. Na stranu hrana i vino i rakija, priroda ponavljam. I ljudi također, možda ste primijetili jednog starijeg čovjeka u spotovima, e to je Cvele, također iz Baranje, Čeminca susjed od mog prijatelja tamo, i uvijek je za akciju te mladog duha, dobar čovjek. Uglavnom, za Baranju mogu reći kao da mi je drugi dom, i hvala mom prijatelju i svima tamo što smo se upoznali uopće, jednog dana ćemo napraviti svjetsku feštu tamo, obećavam. Zašto sve ovo pričam? Zato da vam kažem koliko je dobro tamo i da podijelim znanje. A povod? Snimali smo MTV express tamo, skupa sa beatboxerima Yulom i Medom i mojim gitaristom, Tomislavom iz Golih žena A nedavno smo snimili spot za U trendu i to sa sve samim trendovskim obilježjima. Tako se to radi kod nas, moda na razini. Provjerite uskoro, hvala svima što su bili na snimanju i Slavku iz caffe bara Mladosti. 3 komentara na Bezumne kolumne: Baranja Bilo bi odlično da si pametniji (i pismeniji) kad pišeš o Baranji ono o čemu se saznaje i s Wikipedije. Iako, naslov je Bezumne kolumne pa ne treba tražiti nešto više. Cijenim tvoju ljubav i komentare, ali ako nešto voliš kao Baranju, piši o tome s respektom.
Nakon objavljivanja novog albuma "Vertigo" koji je najavljen istoimenim singlom, zagrebačka skupina Elemental predstavila je novu pjesmu naziva "Luna", inspiriranu književnim romanom Roman "Luna" djelo je Roberta Naprte, a prati život 16-godišnje djevojke iz Zagreba i njene susrete s fantastičnim svjetovima vještica i vukodlaka, temeljenim na legendama našeg područja Upravo je ta radnja inspirala Elemental da napišu pjesmu "Luna" i tako spoje književnost i glazbu O samoj pjesmi riječ - dvije rekla je Remi: "Napravili smo pjesmu inspirirani činjenicom da je glavna protagonistica romana Luna djevojka koja se razlikuje od svojih vršnjaka i zbog toga nailazi na kojekakve probleme u životu Željeli smo pjesmom poručiti da se ne treba sramiti sebe, kakvi god bili i da moramo naučiti voljeti sebe jer ćemo tek onda naučiti voljeti druge.
Udruga mladih Devedesete dostigla je vrhunac jednogodišnjeg djelovanja dovevši u svoj Dom kulture nadaleko i naširoko poznatu slovensku grupu Laibach Udruga djeluje u malenoj općini Kamanje koja se nalazi na samoj vodenoj granici rijeke Kupe koja razdvaja Republiku Hrvatsku i Sloveniju Povod za ovakav, slobodno možemo reći, spektakl manjih razmjera je uspješno provođenje 'Kulturne revolucije' koje je započelo 13. 3. godinu prije gostovanjem grupe Final Lap. Od tada su nanizali koncerte najpoznatijih hrvatskih grupa, a što podrazumijeva: Vatru, Elemental, Ramirez, Let3, Psihomodo pop, Hladno pivo, Zabranjeno pušenje... Organizatori su sazvali i press-konferenciju na kojoj su sudjelovali predstavnici hrvatskih i slovenskih medija, a uz gostovanje Laibacha tema je obuhvaćala i najavu rock-festivala kao sljedećeg projekta Udruge. Glavnu riječ na konferenciji imali su Mladen Jakšić kao organizator te Krunoslav Mlačak u ulozi suorganizatora. Za pitanja vezana uz Laibach gostovao je Ivan (Jani) Novak Od organizatora Colapis Rock Festa saznali smo kako se 'Kulturna revolucija' kako je sami vole nazvati, isto kao i rock-fest, razvila iz čiste dosade i pomanjkanja sadržaja koji bi mogli zaokupiti mlade iz te mikroregije. Dosta nezahvalno je bilo uspoređivati takav početak s početkom Exit festivala, s obzirom da je poznato kako je sam nastao iz inata i želje de se izađe ('Exit') iza zavjese koju je Srbiji tada nametala vladavina Slobodana Miloševića. Stavivši to postrance iz entuzijazma se dalo iščitati pokušaj stvaranja 'jednog od najatraktivnijih mladih festivala' koji bi sjedinjavali glazbu, demo-projekte, ambijent te ine djelatnosti. Obuhvaćao bi regiju koja se prostire kroz 3 države. Baš zbog toga će biti ugošćena neka od najvećih imena slovenske, bosanske i hrvatske rock-scene. Za sve to izravno su angažirali renomiranog slovenskog novinara Rudija Vlašića te Ivana Dečaka, frontmena grupe Vatra, u ulozi direktora festivala Sa druge pak strane, od gospodina Novaka kao predstavnika Laibacha saznali smo kako bend još nikada nije bio u ovim krajevima, ali kako im se sve čini privlačno i simpatično. Kako u potpunosti podržavaju projekt 'Kulturne revolucije' te kako je revolucija pozitivna stvar i kako je treba uzgajati, potkrijepivši to s nekoliko anegdota iz svoje tridesetogodišnje karijere Nadodao je zatim kako je i sam Woodstock bio jedan očiti primjer kulturne revolucije koji se dogodio iz čiste improvizacije. "Smatram kako je to (Woodstock, op.a.) jedna od najvažnijih kulturnih revolucija uz, recimo, rušenje Berlinskog zida koji se također može uzeti kao barijera koja je sprječavala kulturnu ekspanziju u Njemačkoj. Nadam se kako i mi možemo porušiti takve zidove koji se nalaze između Slovenije i Hrvatske "nastavio je Jani uz smijeh Saznali smo kako ove godine Laibach slavi 30 godina svoga djelovanja te da spremaju predstavljanje retrospektive kroz dokumentarni film. Pitanje na koje sam oduvijek želio znati odgovor je žanrovsko svrstavanje Ljubljančana, s obzirom da ih mnogi ljudi svrstavaju u razne stilove. Pretpostavio sam da će to pitanje doći kao ziheraško, ali i odgovor je bio ziheraški "Laibach je započeo kao vizualna skupina koja se napajala poezijom, slikarstvom i filmom, a sve u sferi glazbenog i vizualnog izričaja". Novak je istakao kako se ne svrstavaju u okvire niti jednog žanra te da presjek njihovih obožavatelja obuhvaća od metalaca pa do gothic-rockera. Dotaknuo se i poznatog zagrebačkog gostovanja u osamdesetima kojime su pripomogli revoluciji u Hrvatskoj koja se tada razvijala kroz glazbu Navika Laibacha je doći gdje nas pozovu, naravno ako nema nekih zapreka. Izbjegavali smo recimo Beograd, ali tada smo izabrali Sarajevo. To je bilo '95. godine, a svi znate kakvo je stanje tada bilo. Onda su nas također pitali zašto smo došli tamo svirati, a mi smo im odgovorili kako bismo kasnije mogli svirati u Beogradu U principu ne pravimo razliku između mjesta gdje radimo koncerte Svoju glazbu smo izgradili na osnovu šoka kod promatrača, ali ne smatramo sad to nekom umjetnošću. U žanrovskom pogledu uopće nismo opredijeljeni, a fanove nam tvore simpatizeri različitih glazbenih žanrova. Smatram da smo zaista konzervativna grupa Kada se bivša država počela raspadati, određeni ljudi pokušali su nas odgurati na dispoziciju - đubrište vremena. Ali kroz razne konceptualne cikluse i projekte našli smo načina kako opstati. Evo sada, 30 godina kasnije, smatram da nismo za otpad, prije možda za neke nagrade. Recimo prošlogodišnji Bachov konceptualni koncert proglašen je za 1 od 10 kulturnih događaja, pobijedio je tada onaj živući tenora Plácida Dominga U muzičkom časopisu MOJO, albumu "Volk" posvećene su 2 stranice gdje je dobio gomilu odličnih recenzija. Opet sa druge strane nismo planetarno popularni poput Lady GaGe, ali možda jednog dana (kroz smijeh) Ne, ne bih rekao. Kontaktirali su nas kako bismo im bili specijalni gosti na koncertu u Zagrebu. Neki elementi Rammsteina mogli bi se možda protumačiti kao interpretacija Laibacha iz '80-ih godina. Suradnju smo odbili, kao što smo odbili i U2 kada su nam ponudili suradnju na turneji kojom su promovirali album "Achtung Baby" Da čuli smo, čak su u nekoliko navrata stupili u kontakt s nama. Recimo uskoro u Zagrebu nastupa Hugh Cornwell, pjevač The Stranglersa. Oni su naši veliki fanovi, čak nose i naše majice Kao što sam već prije spomenuo, otvoreni smo za sve, ideje tražimo tamo gdje drugi ne. Velikim dijelom to je vezano za poeziju, slike, klasiku poput recimo Bachovih fuga ili filma Po završetku press-konferencije ostalo nam je dovoljno vremena kako bismo se dobro pripremili za događaj večeri, a on je podrazumijevao koncert Laibacha koji je bio najavljen za 23:00. Prije svega, za sve koji nisu imali prilike prisustvovati, osvrnuo bih se na sam prostor Doma kulture Već na prvi pogled uočljivo je kako zadovoljava sve norme za održavanje jednog ozbiljnog koncerta koji potrebuje gomilu tehničkih stvari kako bi mu se mogao prišiti epitet kvalitetnog. Svjetlo, akustika, pa čak i klima za vrijeme koncerta služili su zadivljujuće dobro. Ne mogu ne primijetiti kako je ovaj prostor zapravo relativno friško renoviran te kako je sve podređeno točno određenoj namjeni, a ta je održavanje koncerata Svirka je počela na vrijeme, kako je to i najavljeno, te kako to priliči jednom ozbiljnom bendu za kakav se Laibach smatra. Ovaj događaj zaista je kruna jedne hvalevrijedne godine prepune glazbenog i marketinškog rada. Isto tako ovo gostovanje može se smatrati jednim početnim korakom usmjerenim na gostovanja bendova izvana. Izravan je to dokaz kako se uz trud mogu pokoriti zemljopisne i političke granice Prilikom pojavljivanja benda na pozornici osjetila se euforija publike, ali takvo stanje je dosta kratko trajalo. Uz nekoliko iznimaka većina publike samo je mirno stoički promatrala performanse sa bine. Bend je bez pretjeranih emocija odradio svirku koja je trajala tek nešto više od sat i pol. Milan Fras, pjevač grupe, uz veliki žar odradio je sve svoje pjevačke dionice uz lice kruto poput kamena S obzirom da kod Laibacha velik dio njihovog izraza čine i videosekvence, ne mogu ne spomenuti kako su dva videozida fenomenalno nadopunjavala sve taktove pjesama, pružajući pritom publici užitak najrazličitijih motiva i tema. S obzirom da bend trenutno nije u nekoj promocijskoj fazi niti jednog od svojih uradaka, set-lista je bila sačinjena od retrospektive njihove dugogodišnje karijere Na koncertu je bilo predviđeno nekih 500 ljudi, ali mogu kazati kako me iznenadila prozračnost i lakoća prolaska među publikom. Sve to dovodi do zaključka kako smještajni kapacitet nije do kraja bio ispunjen. Smatrao sam da će bend Laibachova kalibra prostor dovesti u stanje pčelinje košnice, ali usuđujem se reći kako je ovo gostovanje pobudilo veće zanimanje kod medija nego kod samih fanova. Činjenica kojom mogu potkrijepiti ovu tvrdnju je zaista mnogo akreditiranih 'pera i objektiva' te začuđujuća statičnost publike u određenim periodima koncerta S obzirom na 30 godina dugu karijeru bilo je i za očekivati kako će na koncertu prevladavati starija i ozbiljnija publika. A sam presjek repertoara, kojim su obuhvatili albume iz ranih faza, "Ropot" ("Mi kujemo bodočnost") ili "Nova akropola" ("Krvava Gruda - Plodna Zemlja") preko posljednjeg "Volk" ("Anglia", "Francia", "Turkey") te albuma "Wat" ("Du bist unser") ili "Anthems" ("Das Spiel ist aus"), smatram da su obožavatelji iz svih njihovih faza trebali biti zadovoljeni. Prvi set od 15 pjesama završili su nakon točno sat i pol Uvidjevši kako odlaze s pozornice publika se trgnula i pozivima, zvižducima i pljeskom nagovorila bend na bis. Odsvirali su samo jednu pjesmu "God is God" s albuma "Jesus Christ Superstar" nakon čega je na videozidu krenula odjavna špica koja je obuhvaćala imena svih koji su uključeni u bend. Tako da su se uz imena članova benda pojavila i imena tehničara, scenarista, stilista, kostimografa, pa do nabrajanja imena svih zasebnih albuma iz njihove prebogate povijesti Čitava organizacija zaista je bila na zavidnoj razini od same popodnevne press-konferencije pa sve do najsitnijih detalja vezanih za svjetlo, ton i videozidove
Porađam naime pjesmu već desetak dana, nekako ne ide, pa reko hajde makar neka manje boli. U pauzi, dok anestezija ne počne djelovati, odlučio sam proletjeti bespućima TV kanala i zaustavio se na jednom domaćem, glazbenom. Baš u tom trenutku, neka mala plava u uskoj majici i safari hlačicama na tregere uvijala je bokove na stolu, postavljenom nasred dvorišta, negdje u srcu dalmatinske zagore. Reko, dobar treš, ovome treba dati šansu, možda anestezija počne djelovati i ranije. Odmjutirao sam taman na stihove; bila bi nam lijepa beba moje oči, a na tebe cijela pa da iz kolica vire crte tvoga lica????????????? U tom trenutku, u kadru se pojavljuje i gospodin u bijelom, uz nogu mu bijeli labrador (ili zlatni retriver?), u svakom slučaju kršćanska scena. Jedino što je uz psa, umjesto nekog od apostola, sjedio Tonći Huljić i to cijeloj priči daje puni sjaj. Epiduralna, koju sam tek ubrizgao, ne samo da nije počela djelovati, već se bol porađanja pjesme pojačala višestruko. Ugasio sam TV i pokušao zaboraviti stihove i scenu netom viđenu na ekranu. Zapitao sam se: otkud mu dar za takve riječi? Promišlja li dugo dok ih izbacuje iz sebe? Piše li čist ili pod utjecajem nečega, jer ovakvih se stihova uistinu, morat ćete se složiti sa mnom, teško dosjetiti. Pitao sam se i tko sluša ovakvo nešto? Što? Kako? Tko, jebo te?? Istovremeno, sjetio sam se da sam dotičnog gospodina vidio, ne tako davno, u finom odijelu, sjajnim cipelama i skupom autu, pa očito ima više publike od svih nas rvackih rokera zajedno. Hm... možda njegove pjesme, ako se slušaju unatrag (za što si ja nisam dao ni vremena ni truda) govore o nečemu jako velikom i bitnom, možda hipnotiziraju pa privlače mase kao pelud pčele ili je istina ipak malo surovija i govori u prilog tome kako u ovoj zemlji žive ljudi čiju glad za glazbom bez problema utaže gore spomenuti stihovi, a izlazak i provod bez razbijenih čaša, vriske i pucnjave kao da se i nije dogodio? Kako bilo, ja sam odlučio zabiti si još jednu epiduralnu i ne paliti TV do daljnjega, kako bih neometano nastavio sa porodom. 23 komentara na Epiduralna Huljić piše pop/šund pjesme za široke mase i zajedno sa suprugom uspio je napisati nekoliko hitova, što autoru kolumne nije uspjelo u vlastitom žanru. Kolumna kao da se piše pod pritiskom potpisivanja ugovora o izdavanju albuma u određenom vremenskom periodu. Tekst grupe Pips Čips itd. tiru-liru na klaviru, a onaj tko te voli je ostao u školi je također besmislen jednako kao i bilo koji Vjekoslavin. Kladim se da to što porađaš nije hit. Nije mi se dalo tražiti tekstove grupe Vatra za usporedbu, a nijedne njihove pjesme se ne mogu sjetiti. Toliko. Pozdrav. Prazan je čovjek koji se izgubi dok mladost više i nije u strahu. Vi ste ponekad osjećali radost, ali to umire bez ostatka. Vatra je davno izmišljena kao i topla voda. Ipak, ne smijemo se prepuštati euforiji kad putujemo bespućima vlastitog zazora od istine. Jer bolje je ne otići na Urbanovu izložbu nego biti predsjednik glazbenih udruga. To znaju svi koji su probali dogovore koji su se pokazali iluzijama. Ja Vam želim radost i prijateljstvo, ali osjećala sam da je danas Sanaderov dan. Šteta. Imaš prekrasan osmijeh i sve svoje zube Imaš savršen ten I kremu za sunčanje U mornarskoj majici dok ležiš kraj mene Moj moby dick raste Moj moby dick Let's go Dečak, razlika između Huljićevih i tvojih tekstova je mala. On svjesno piše šund stihove sa namjerom da obrne lovu, a ti ne možeš poroditi ništa pametno i uz silan trud. I onda još imaš obraza pljuvati po njemu koji je za razliku od tebe sa tim smećem nešto i postigao. Silni novci koji su valjda i držali Vatru na životu i u medijima ne znače ništa kada treba proizvesti dobru pjesmu očito. Ne bi ti škodilo da naučiš ponešto od Huljića Pa dajte molim vas ljudi, pa čemu ovakvi komentari. Do čega je došlo kada se brani inteligencija Huljićevih tekstova, pogledajte ili pročitajte neki njegov intervju pa ćete vidjeti tko je egotripper. Ako se nekome ne sviđa vrsta glazbe koju Vatra izbacuje, tekstovi, ili njihov frontmen, jednostavno ih može ignorirati. Vidio si, odnosno čuo što bend nudi i ako ti se ne sviđa jednostavno ih ne slušaš više, jer oni rade ono što se njima sviđa. Nemamo svi isti ukus. Pozdrav. Huljiću tekstove piše supruga Vjekoslava (beba i to), odi u ZAMP, pa pogledaj koliko se vrtila ta pjesma ove godine (doživjet ćeš lagani šok), i ne opterećuj se previše sa tuđim drekom, piši dobre pjesme i pobijedi tog lika na svojem terenu 1) izgleda da kolumne u kojima se kritizira nekoga navlače hrpu komentara nisam se toga sjetio 2) izgleda da je Huljić uspio u svojoj namjeri privlačenja pažnje, svi su zapamtili pjesmu ako se o novoj pjesmi Vatre neće pojaviti ovakva kolumna, onda je stvar jasna 3) Dečak, samo ti i dalje piši pjesme i kolumne, samo nemoj odustati nakon što izađe album Još samo nedostaje da Aljoša Šerić napiše slično intoniran tekst o tome kako pjesnici poput njega (ne jedi svoju kosu) ne mogu napuniti KSET ili svirati kao predgrupa Nationalu, a huljićevske banalije ljudi puše. Istovremeno, sjetio sam se da sam dotičnog gospodina vidio, ne tako davno, u finom odijelu, sjajnim cipelama i skupom autu, pa očito ima više publike od svih nas rvackih rokera zajedno. Izjava problematična iz više uglova. Zašto gospodin koji se bavi glazbom ne bi smio imati odijelo, skupe cipele i auto. Bavljenje umjetnošću rezervirano je samo za patnike kroz čije prazne džepove vjetrovi prolaze? Ili misliš da bogati ionako imaju dovoljno zabave, a ovako uzimaju sirotinji najdražu igračku? Rvacki rokeri nemaju publiku ne zato što postoje ovakve glupe poskočice, ne, ne; ne uzimaju oni publiku Vatri, Ramirezu i sličnim perjanicama. Istina je da vaše loše bendove nitko ne sluša zato što su loši. Publiku vam oduzimaju inozemni bendovi koji su, jebiga, kvalitetni. Puno slušati dobru glazbu nastalu i nakon devedesetih, malo proširiti vidike (pa imaš internet, Dečače), a ne jašiti po MTV-ju, možda pročitati pokoju knjigu (da, i iz njih se ponešto da naučiti) i postati svjestan svoga mjesta na hrvatskoj glazbenoj sceni. I na kugli zemaljskoj. I onda možda možeš naprijed. Rečenicu nisam shvatila u smislu oduzimanja publike rokerima, nego glazbenog ukusa Hrvata uopće. Ako se u Hrvatskoj tako dobro zarađuje na stihovima poput Sijamskih blizanaca onda fakat moramo reći da smo u kurcu. Ja bih ti predložila da saznaš u kolikim se to minornim količinama prodaju inozemni albumi koje gotiviš i mogu li ti bendovi kod nas napuniti prostor veći od Boogalooa ili Tvornice. Znam, za sjesti i plakati.
Zombi, faza koju volim Prije svega pozdrav svim slučajnim i namjernim prolaznicima. Veliko mi je zadovoljstvo napisati nekoliko pametnih na stranicama Muzike.hr, a problematika kojom bih se trebao pozabaviti i sve vas zapravo provesti kroz nju jest način stvaranja novog albuma. Kako je Vatra trenutno baš u toj fazi, pokušat ću prenijeti atmosferu, od pisanja pjesama do preslušavanja i predstavljanja demo snimki, preko početnih proba, kroz predprodukciju, usnimavanje, miksanje, pa sve do finalnog proizvoda. S prošlim albumom Sputnik presvirali smo lijepu našu uzduž i poprijeko, posjetili komšijske zemlje, izbacili 6 singlova, snimili isto toliko videospotova i nakon 2 godine, koliko koncertno promoviramo album, zaključili kako je vrijeme za oproštaj od Sputnika i otvaranje novog poglavlja Svaki je kraj novi početak Ne znam kako je kod ostalih muzičara, ali kod mene osobno, oduvijek je najteža faza bila prelazak sa koncertiranja u rupu i početak rada na novim materijalima. Uvijek je djelovalo na mene kao istovremeno skidanje i navlačenje i uvijek mi je trebalo vrijeme prilagodbe, da nemir koji sa sobom nosi svaki koncert preraste u nemir koji donosi stvaranje novih pjesama. Vrijeme prilagodbe je već debelo iza mene i sada sam unutra. Moji najmiliji kažu da ta faza izgleda, otprilike, ovako: Ivane koji ti je k, sinoć nisam oka sklopila od tvog vrćenja u krevetu??/Često mi u trenutcima pred san dolazi inspiracija za tekstove, a to u principu znači višesatnu borbu sa samim sobom. Vrtim svaku riječ novog teksta, mijenjam konstrukciju, dodajem stih, pa ga izbacujem, rolajući pritom u sebi, sa svakom novom klicom, tekst od početka do kraja. Prošlu si noć ponovno mjesečario??/Oko otprilike 03 h ujutro konačno imam konstrukciju za koju vjerujem da je prava. Ustajem iz kreveta, uzimam rokovnik i olovku, odlazim u boravak, palim svjetlo i zapisujem tekst, otvaram frižider i nagrađujem se punom čašom soka od Cole, odlazim natrag u krevet i zaspim kao beba S tobom čovjek ne može normalno razgovarati, danas si u nekom svom svijetu?/Jutro nakon cjelovečernje borbe s tekstom i ustajanja u cca 03 h kako bih ga konačno prikovao za papir, skužim kako me jebe druga riječ druge kitice, pa cijeli dan hodam po stanu, kvartu, gradu ne primjećujući svijet oko sebe, kao da se pomiješaju zvuk i slika, pa mi sve djeluje kao nestvarno njihanje električnih vodova, pri pogledu kroz prozor jurećeg vlaka. Vikend je i još smo mladi/Kasnije tog istog dana odlazim na probu u rupu. Zapravo ni ne znam koji je dan i koliko smo sati proveli dolje. Za nas je rupa doslovno crna rupa, koja nas proguta i ispljune nakon više sati, bez snage i volje za išta drugo, osim da odemo doma pod tuš i u krevet. Tako iscijeđen do posljednje kapi otvaram vrata stana: Ola Pa gdje si do sad? Znaš li ti uopće koji je danas dan? SUBOTA SU BO TAAAAA A VI KOOOOOONAČNO NEMATE GAŽU 22:30 h VIKEND Idemo vani dok smo još mladi, naš omiljeni DJ, večeras, samo za nas, u našem omiljenom disco klubu, pušta sve naše pjesme = ples, gužva, urnebes Ja sam za danas gotov, možda neki drugi put, eventualno u trenutcima pred poniranje u san zarolam još samo jedan stih Eto, nadam se da ste dobili približnu sliku stanja u kojem se trenutno nalazim, groznice koju volim da me strese. Nisam siguran da isto obožavaju i moji najmiliji, ali kroz godine koje su iza nas navikli su se na zombi fazu ma znaju oni da nakon nje dolazi nova, ali o tome više sljedeći put Poznajem dobro te kreativne bliceve.. Njihovo hvatanje... Preslagivanje. Ponekad kao da nam sitan glas govori... I pokušavamo ga zabilježiti. Teško je tada naći mir.. I zaspati. Nikada ne odustaj. Uz podršku najmilijih, a što je itekako bitno... Gradi i izgrađuj se... Bez obzira koliko mislio da već jesi... Materijal za nove pjesme... Heh... Dobiješ ga u svakome trenutku... Ne samo pri iživljavanju vani... Previše je u zadnje vrijeme nastalo negative... Da... Kako pozitivno riječima, stihovima i taktom djelovati na nju... To je već druga stvar. Itekako nam treba puno, puno pozitivnog utjecaja posebno na mlade. Potrebno je cijeniti više one male, naizgled nevidljve trenutke. U miru... I kada se čuje u zraku zujanje pčele, šum jesenjeg lišća, otkucaj sata, udisaj voljene osobe kad spava pokraj tebe, sav divan i bogat materijal koji budi u nama duboke osjećaje... Na neke tužne i sretne situacije. Ponekad je dovoljan samo pogled, zar ne? I stihovi teku. Samo hrabro naprijed... Slažem se, bit će odličan novi album. Interesantno; kad već toliko prolaziš kroz tekstove, kako je moguće da su konstantno slabi? Osim toga, zar ti nije malo jadno da svoju prvu kolumnu na muzičkom portalu koristiš za samopromociju, najavu novog albuma i egotrippanje? Da stvarno; trebao je svoju prvu kolumnu na muzičkom portalu posvetiti aktualnim političkim događajima, vremenskim nepogodama ili cipelama. Da, baš na muzičkom portalu piše nešto vezano uz glazbu. Baš bezveze. Kakva glazba takva i kolumna. Jadan ti, stvarno toliko puno ulažeš u stvari, svaka riječ je pažljivo odabrana, svaki rif na savršenom mjestu, jednostavno prekrasno. Nadam se da ćeš izdržati nekako i izbaciti još jedan fenomenalan album koji će (kao i ostali) biti prodan u zilion primjeraka koji će vam donijeti nominacije za Nobelovu nagradu za napredak svijeta. I onda da ćete nastaviti svirati (barem) dvije godine jedne te iste stvari koje će naći put do toliko žednih (za vama) obožavatelja i obožavateljica. 7 singlova, 7 spotova i 7 ljudi koji vas slušaju (uključujući vas 5). Ali, u zemlji u kojoj su najprodavanije knjige, predobrih spisatelja i spisateljica poput Ante Gotovca, Nives Celzijus i sličnih, Vatra nažalost ima svoje mjesto. Uzevši u obzir glazbu i tekstove kojima nas tako nesebično častiš, mogu ti samo poručiti jedno. Prijatelju, naspavaj se, nije to toga vrijedno Ti misliš da si jako pametan, a ustvari i potraga je uzalud. Svatko se ponekad uhvati za svoje ja, ali Vi ste kao palikuća usred pustinje. Netko je rekao da dok poplava ljude guši ostaje nam i požar. Bolje da svoja pisma zadržiš u poduzetnika koji te kupuje. Gledaj, djevojko, ovo je kolumna na muzičkom portalu. Prilika da pročitamo neki dublji uvid u svijet muzike koji autori imaju i šansa da vidimo kakav utisak žele ostaviti. Razlog zašto sam pročitao ovu kolumnu je taj što nisam isključiv i dajem šansu svakome da mi dokaže kako sam u krivu. Nažalost, frontmen vatre je ovom kolumnom samo potvrdio ono što znamo već godinama. Očito je egotripper koji će iskoristiti svaku priliku za samopromociju i, još puno, puno gore, samohvalu. I to možda i ne bi bio neki problem da mu bend nije izuzetno prosječan. Da imaju tekstove na engleskom, nikad nigdje ne bi bili poznati. Mislim, zovu se Vatra i logo benda je japanski kanji za vatru baš jako originalno i maštovito. Ali ovako su osvojili srdašca mlađahne publike svirajući muziku koja je dobrim dijelom loša kopija britanskih uzora, a tekstovi su toliko slabi da čak i pjesme koje dobro zvuče upropaste istima (Ruska kao najbolji primjer). E, sad, tko je ovdje malouman, to još trebamo utvrditi. Naime, zašto bi netko DANAS, kraj toliko dobre muzike iz čitavog svijeta slušao neki prosječni bend s random tekstovima (ali doista nasumičnim tekstovima u koje nije uložena ni trunka kreativnog truda ili duše) i prepotentnim vokalom? Zato što su domaći bend? Zato što će za previše para doći svirati i u tvoje selo na isti način kao što je to prošle godine odradila Severina? Ili jednostavno misliš da si urbanija od čobana koji slušaju cajke zato što štuješ bend koji svira moderni rock? Zapitaj se. Osim toga, pretpostavka kako ja moram biti fan Vatre da bih imao svoje mišljenje o njima ili još bolje nazvati me maloumnim jer se ne slažemo oko kvalitete benda, moglo bi ti poslužiti kao poticaj da ugasiš vatru sa plejera i razmisliš malo svojom glavicom. A ti bi se, Ivane, također mogao pogledati u ogledalo i suočiti sa istinom. Ako uopće čitaš ove komentare, ako te uopće briga što ljudi stvarno misle o tvom bendu i personi koju si stvorio Internet je slobodni medij, dok god poštuješ tuđe slobode, sloboda je i tebi omogućena. Zvati nekog maloumnim zato što (ne) sluša Vatru ili neki drugi bend je maloumno. Što se tiče samog benda, nekome se sviđa, nekome ne, kome se ne sviđa taj ih ne sluša i to je to. Kao i brujah, kolumnu sam išao pročitati kako bih vidio da li je moj stav prema Vatri i Ivanu ispravan, i da li se nešto promijenilo od davne 1996. kada sam prvi puta čuo Vatru i popričao s dečkima. Nekih 10-ak koncerata na kojima smo zajedno nastupali poslije, mogu reći da se doživljaj Vatre i Ivana nastavio kretati kako je i počeo. Prvi koncert Vatre u Našicama 1996., penju se na stage odsviraju jednu stvar i Ivan kaže: Pozdrav, Valpovo. Kao imaju jebenu turneju po Slavoniji (koja se sastojala od 2 koncerta, jedan u Valpovu i jedan u Našicama, s 2 tjedna razmaka) pa mu se sve smiješalo u glavi. Komentar 99 % ljudi: "Koja seljačina." Ne zbog toga što je rekao krivo mjesto, pa iz nas izvire neki pseudo lokalpatriotizam već zbog toga što smo zajedno jeli, cugali nekoliko sati prije, i jako dobro zna gdje je i što je, ako zbog ničeg drugog, onda zbog cure pod imenom Žana. Na koncertu su svirali 5 - 6 svojih stvari, i jedno sat, sat i pol obrada Partibrejkersa, EKV-a Zadnji koncert grupe Vatra u Našicama, održan prije mjesec, dva u centru grada Doslovno je bilo 20 ljudi, djeca do 13 godina uz ponekog roditelja sa malom djecom Ivan poziva masu da priđu bliže, jer im je u kurcu svirati tako To je pregled stvari. Za neke dublje analize nema smisla, o tome kako album kao cjelina ne postoji, svaka stvar je za sebe, čak i unutar stvari ima dijelova koji jasno ne pripadaju. Untitled kaže da pjesme nisu slabe, ako znaš o čemu govore? Nikada mi takvi ljudi nisu bili jasni Od cijelog svemira, kada je Ivan pisao pjesme (pretpostavljam da je to radio) baš ti si bila ta jedina osoba koja ga je totalno shvaćala, i baš tebi su upućene riječi njegovih djela. Nitko osim tebe ne može naći dublji smisao i shvatiti kako je Ivan Edgar Alan Poe našeg vremena, i kako je njegovo djelo bezvremensko. Da li njihova glazba išta vrijedi ili ne, pokazat će vrijeme, iako ni sadašnji pregled ne izgleda baš bajno. Koliko su ono tisuća albuma prodali? Koliko međunarodnih nagrada dobili za svoj rad? Na koliko rasprodanih koncerata su svirali kao headlineri? Tko uopće sluša Vatru? Ali, opet, ovdje je kolumna koju piše Ivan. Piše o stvarima koje on želi. Ovo nije izvještaj sa skupštine radnog udruženja Vatra, pa da nas mora obavijestiti o tome kako je danas Vatra stavila 2 (čitaj dvije) nove slike sa probe na svoj site Ako se nekome sviđa Vatra, on (a) ih sluša, ako ne, ne jednostavno, nije nitko malouman ako sluša ili ne sluša, ali netko bi mogao postati Super mi je kako se uvijek za negativan komentar javljaju ljudi koji imaju ili su imali bend. Neuspješan bend, s obzirom da ste svirali još 1996., a danas baljezgaš po portalima, nekako sumnjam da si stekao svjetsku slavu ili barem prepoznatljivost na ovim prostorima. Osjećam li ja to neku laganu frustraciju? Pamtiš godine, broj koncerata, izrečene gluposti prelazi li to u latentnu patologiju? Ne voliš bend, ne sviđa ti se tekst ni Dečak, ok, naravno, i naravno da je internet oaza koja omogućava slobodu mišljenja, sve 5, ali ti svejedno nalaziš vremena da nekoliko puta ispišeš karticu vlastitog proljeva. Nema ničeg zanimljivijeg u tvom životu? Nisam više sigurna tko bi mogao postati malouman Ako je sve 5 i poštuješ slobodu mišljenja, pogotovo onog koje se ne slaže s tvojim, što onda osjećaš potrebu da vrijeđaš i omalovažavaš? Ja sam rekao svoje mišljenje i iskustvo s čovjekom, sve 5. Prihvati da se ne slažemo, reci svoje mišljenje i ok. Ne razumijem zašto bi bilo važnije što i tko sam ja, a ne što sam rekao? Jesi ti u HDZ-u? Jok, potpuno apolitična. Ne, ne vrijeđam, govorim svoje mišljenje. Ma sve super, i sloboda govora i mir u svijetu i delfini. Ali zašto se netko opterećuje stvarima koje ne voli? Taj dio mi nije jasan. Onako, ljudski. A previše puta sam se susretala sa situacijom u kojoj su najžešći kritičari upravo kolege glazbenici ili oni koji bi to silom željeli biti, pa mi je tvoja paralela baš sjela. A što ćeš. Ima jedna zanimljiva: internetska svađa je kao specijalna olimpijada - i kad pobijediš, svejedno si retardiran. U tom duhu se povlačim. Hahahaha, koliko jebenih dušebrižnika da ne povjeruješ, hahahahahahahah. Ljudi, liječite svoje jebene frustracije negdje drugdje, hahaha. Možda kod psihijatra, hmmm??? Ne mogu vjerovat da netko kog nešto ne zanima ni pol % troši svoje DRAGOCJENO vrijeme na komentiranje/pljuvanje. Ajmeee, pa kako je to moguće??? Kako možete pasti taaako nisko???? Vauuuuuu, baš ste jebene face. Jest da je ovo slobodna zemlja, i hvala Bogu na slobodi mišljenja, ali dajte, prebolite to već jednom i bit će vam bolje. Mene OVO zanima (u pozitivnom smislu, za razliku od tebe i još nekih pojedinaca), Vatru volim, cijenim, podržavam i znam, stoga ne mislim da trošim svoje vrijeme, kojeg ionako imam na pretek. Tako da, ne brini. I nisam velemajstor, mislila sam da znaš razlikovati muški i ženski rod. Shvatili smo da ne želiš da dolaze u Našice i u prvom komentaru, ne moraš bezveze spamati blog. Kao što sam već rekla, frustracije i kompleksi se rješavaju kod psihologa/psihijatra/na boksačkoj vreći. Najlakše je sjesti za računalo i praviti se pametan. Što ti misliš tko si?? Zar bi zbog tvojeg mišljenja da ono što rade već 10 godina nije vrijedno, oni trebali odustati od svoje karijere, od onog što vole, što ih ispunjava i zavući se u mišju rupu, u strahu od kritika i tamo nekih hejtera, prepustiti se očaju, depresiji, neradu i glumiti tutleke bez imalo volje i inspiracije. E pa samo ću reći: HA HA HA, i nađi si život, jer se dobro vidi tko je ovdje ŽALOSTAN i sarkastično ironičan. Onaj iz Našica koji ne voli vatru je ipak pokazao da su njegove kritike posve subjektivne, primjećuje se doza revanšizma (1996., nastupali smo bili su u Našicama pred 20 ljudi i tak). Ta konstatacija o nastupu pred 20 ljudi i kontekst u kojem je ista navedena, nije izazvala efekt koji si priželjkivao. Naime, ne postoji rock bend u Hrvatskoj kojemu se nisu dogodile takve situacije i to svi znamo, pa zašto se to ne bi dogodilo i Vatri. Svojim poštenim pristupom, trudom, radom, nadasve karijerom koja traje respektabilnih 15-ak godina smatram kako je vatra zaslužila respekt. Ti, propali glazbeniče, si nađi neki drugi hobi jer ti očito svirka baš ne ide. Pozz iz Virovitice P.S. Nisam u nikakvoj vezi s bendom, niti sam njihov odvjetnik. Ma sve 5, velemajstorI i velemajstorICE rekao sam svoje mišljenje ako se to ne poklapa s vašim, ok ne slažemo se oko toga Ma koliko god bili uspješni u čitanju tarota, bijelog probranog graha ili čitanju iz dlana, iz mojih par postova ne znate ništa o meni, jer o sebi i nisam pisao. Inače, bavim se ozvučenjem, razglasima i slično i Vatri sam namještao nekoliko puta isti i moje mišljenje nije subjektivno, ono je objektivno koliko nečije mišljenje o glazbi može biti objektivno. Vatra svira tehnički dobro, ali osobno mi se ne sviđa i mislim da je pretenciozno egotripersko sranje koje nema nikakvu dugotrajnu vrijednost. Eto, to je moje subjektivno mišljenje. Rekao sam svoje mišljenje, ako se ne slažete sa mnom, ok, komentirao sam tekst o Vatri, ne neki od vaših postova, tako da ne vidim zbog čega ulazite u neke rasprave. I dalje ne kužim ovu kolumnu ako se svi tekstovi svode na izvještaje s probe Vatre (koji su sigurno toliko uzbudljivi kao i sami nastupi) koji je smisao onda toga? Pa postoji RSS feed na siteu?
Vrlo korisna informacija koju nisam znala. Slike, prelijepe, skoro ti zavidim na miru u kojem si uživao... To se osjeti po ambijentu. Idealno mjesto za potpuni duševni odmor. Onaj plavi cvijet, hm, rado bih prenijela u moj kamenjar Moj put vodi kroz stijene na 2000 m, neponovljiva ljepota.. Ova je već na 3000 Jedva čekam tvoj novi post, javi
Oko toga se sve i vrti. Oko lažnih branitelja i ostalih krpelja i nametnika koji rata nisu vidjeli i koji daju pljusku onima koji su se borili. Štoviše, pravi branitelji u mnogim slučajevima nemaju nikakva prava tako da je u javnom interesu objavljivanje registra, ali ne samo to nego i sankcioniranje lopova te povrat ukradenog pa makar lopovi nadalje živjeli u kartonskim kutijama.
Mislim da nitko nije simpatičan baš svima. Mislim da ljudi imaju različite sklonosti, različite poglede na svijet i da biraju ljude sa sličnim sklonostima i idejama. Nekome se netko jako sviđa, a nekoj drugoj osobi je baš antipatičan
Izgleda da nisam jedini koji ima hrpu bilješki. Kompjuter je omogućio ljudima da piskaraju. U svemu tome se može naći i nešto zanimljivo. Dobro, i prije su ljudi zapisivali u bilježnice, neki još uvijek to rade. Ali to pisanje je dobilo na intenzitetu u zadnje vrijeme. Nažalost, ima i onih koji misle da je to što znaju 30 slova i imaju tastaturu dovoljno da umisle da su bogovi. Obično face s televizije koje svoju popularnost žele usmjeriti u drugom smjeru
E, a oni koji ostaju, oni po tebi ne bi trebali osjetiti tugu jer im čovjek nedostaje, ne bi trebali osjetiti tugu zbog onoga što su propustili kada su mogli? Ti nikada ništa nisi propustio Imaš pravo na svoje stavove, to se osporiti ne može. No Arsen sada stvara prekrasnu glazbu, mnogi u njoj uživaju. Ja sam za to Stvarno kročiš po toj životnoj crti uspravno. Znaš svoje mane, a tko ih nema Što učiniš sa svojim životom na poslovnom planu do 50., učinio si Iza toga je samo uživanje u plodovima rada, gotovo je sa stvaranjem ovakvog intenziteta kao što je sada. Vrijeme brzo prolazi, nema milosti. I sam znaš da si za svoje godine stvorio mnogo, a tu je i krasna obitelj. I zašto ne bi pokazao zadovoljstvo. Tako podsjećaš na Robija, ma još par godina i evo te poput njega skroz Današnje sunce ispunilo me energijom i osjećam pravi zov prirode. To je najbolja vježba, no moram odabrati i nešto od onoga. Više da pročistim misli Kažu da pomaže. Evo, brišem tu tvoju staru energetsku blokadu, ma kad bih samo to mogla Komentar ispao dobar post Tu sam već skoro 1 h, najozbiljnije. Samo čitam Drugi listić me je pogodio ravno u moj ego. Iako sam to već napisao na njegovom blogu, i ovdje ću reći da sam i ja čovjek od krvi i mesa, sa svim svojim vrlinama i manama i da se i moj ego hrani ovakvim pohvalama. I u ovakvim situacijama mu dozvoljavam da se napase do mile volje, jer mislim da ono što nam godi, nam ne može štetiti Treći listić je malo drugačije interpretirao moju izjavu. Kada sam napisao da je odlazak zaslužen, nisam spominjao kaznu. Ne treba nužno biti kazna, već samo izbor koji smo sami načinili svojim postupcima u prošlosti. Naša sadašnjost je rezultat naše prošlosti. Jednako tako, naša sadašnjost je i uzročnost naše budućnosti. I jedan direktan odgovor. Da, mislio sam da sam propustio puno toga. Ha ha. Znam da vas se to ne tiče, ali mislio sam dugo dugo, da je prvi poljubac koji sam propustio u sedmom razredu bio nešto najgore što mi se dogodilo. Potom, jedna neostvarena veza, potom neke poslovne prilike. Ima tisuće stvari koje sam mislio da sam propustio. Ali, jesam li? Samo sam izabrao drugi put. Koji me je doveo do ovoga ovdje gdje sam sada. Jedno kašnjenje vlaka, koje je uzrokovalo propuštanje autobusa za Veneciju je skrenulo moj život na sasvim novi put. Jesam li propustio izlet u Veneciju? Ne bih rekao. Je li se to dogodilo slučajno? Ni to ne bih rekao. Samo su se posložile okolnosti koje su me vodile putem koji mi je u tom trenutku bio potrebniji. Vjerojatno sam to na nekoj razini i želio, pa mi se i realiziralo. Žalim li za čim propuštenim? Jesam neko vrijeme. Mislio sam da je propuštanje katastrofa. No s vremenom sam shvatio da od žaljenja imam samo štetu. Jednostavno je isključiti svoj ego i osjećaje u trenutku kada to uistinu želimo. Poput prekidača za rasvjetu. Ili, ovdje nam je bliže tipka na tipkovnici. Jedan klik miša i nema više osjećaja. Mislite da je to nemoguće? Da, nemoguće je kada hranimo svoj ego na tim osjećajima. Ali, ja tvrdim da je moguće I na koncu, meni najdraži listić kojem sam noćas oduzeo 60 minuta. I još jedna brojkica. Ne bih se složio sa onim da što učiniš do pedesete. Ima ljudi koji su u sedamdesetima pokretali uspješne poslove, koji su u šezdesetima diplomirali. Naš životni vijek nije ničime određen, a najmanje nekakvim ljudskim ograničenjima kao što su godine. Godine ne znače ništa. Tvoje tijelo može biti onakvo kakvo želiš. Ali pri tome moraš razmišljati kako želiš izgledati, a ne kako ne želiš. Hvala ti za brisanje moje energetske blokade. Znam i svjestan sam toga da ću kada spoznam jednoga dana ono potrebno i tu blokadu riješiti, ali očito još nisam došao do tog nivoa. Kada budem spreman za to, to će se i dogoditi. Baš kao što je i prvi listić rekao, vjerojatno još nisam izabrao taj trenutak. Jer ne znam još uvijek kako da ga izaberem. Ali znam da hoću. Jednog dana... Želim vam svima još jedan divan dan Ma da u pravu si za ciklus stvaranja, nekako se i to danas sve pomiče. No, ja ipak tada mislim uživati život punom parom. I znaš ova djetelina ti je tako simpa. Da, to si točno ti. Daješ nam tu dobre vibre Ma ja ti samo spustim pogled u travu i ugledam je. Sa četiri lista Ozbiljno Nemam ti ja što oprostiti, ono što je tvoja ruka ispisala kod mene, već govori dovoljno, ja znam da si ti dobar. Ne vjerujem da ti je to najgore izdanje, ma koliko te držala divnim. Sigurno imaš i gorih To je normalno Dee Mi smo svi ipak tu unutra samo ljudi. Svi isti ispod kože, sa svojim emocijama. Ponekad puknemo Ja nisam uzorita, to mi je nick. Imam svoje pravo ime, no ista sam osoba Sinoć sam tu na blogu prozvana kao isključiva, ekstremna i još koješta To boli. Znam da si i ti zatečen svojim ishitrenim komentarom Siscaninu, no možda i njega sada to boli, ta tvoja kriva procjena Razmisli. Težak je danas bio dan. No, proći će sve to, a ti imaš jedno zrno mudrosti više Ako te toliko smeta što jedan Siščanin piše o Moslavini ja ti tu ne mogu pomoći to je tvoj problem. Možda si imao loš dan kako kaže Uzorita pa si se malo istresao na mom blogu ja ti ne zamjeram zato blogovi i postoje Pisati ne znači drugo nego misliti
Pa evo da i ja kao jedan od djelatnika tvrtke Peran i dr. dam svoj komentar na ovaj post. Eto moram priznati da nisi dovoljno informiran kad ne znaš da svi tako veliki poslovi koji se rade, da se rade isključivo po nacrtu koji svim izvođačima radova daje investitor radova, a to je u ovom slučaju sjajna tvrtka Pevec Kupujte s osmijehom Lizzardi onima koji zaslužuju - dajte im Peveca. Baš šteta što je blog neaktivan, nadam se da je sve u redu i da nemaš problema zbog ovoga. Priča o Pevecu je sasvim jasna. Naravno da je profit jedini cilj i sve je njemu podređeno. Nezadovoljni djelatnici i kupci su samo kolateralna šteta. Ljude najviše privlači jeftina roba, kriza je i gledaju da prođu što jeftinije. Pevec igra igru po pravilima koja ovdje vladaju, u tim pravilima nema humanosti. Pevec je klasičan primjer lika koji je prikopčan na svijest Lizzarda i svako kukanje zbog nehumanosti može odvesti u patetiku. Zato sam ja za akciju "Lizzardi onima koji zaslužuju". Nisam upoznat da li je Pevec zabilježen kod Lizzarda kao izvor energije, ali svakako bi ga trebalo uvesti. Svatko može biti izvor energije za Lizzarde, pa može i Pevec. Mislim da zaslužuje odgovarajući medicinsko-psihološki tretman kod Lizzarda. Prvo sam se zgražavao nad postojanjem Lizzarda, a sad vidim da nam oni mogu omogućiti kakvo-takvo sprovođenje pravde. Neka nama Peveca, jer tko će hraniti Lizzarde ako smo svi tako dobri da ne zaslužujemo kaznu. Srećom, malo je dobrih i Lizzardi dugo neće biti gladni
Ne znam jesam li što propustio... ali ja odavno ne čitam novine Takve stvari me isto ne tangiraju - što koja 'zvijezda' izjavljuje. Idoli, idoli, ljudima su očito potrebni neki 'uzori' ili što već? Što je tko rekao, obukao, provalio, napravio, 'postigao' itd. Čudno je to.... svi se žele dodvoriti nekoj veličini. Pa makar i upitnoj veličini. Za mene je to ponižavajuće. Da li je bitno pokazati se sa nekim u društvu ili ukazati da ti je "netko" prijatelj/ica da bi vrijedio. Mislim da ne i da to čine oni kojima fali samopouzdanja i sigurnosti u sebe pa se pokazuju sa drugima kako bi sami sebi dokazali da su važni. Jadno.. Mislim da me već dovoljno poznaješ i da si mogao i sam pretpostaviti da neću pomisliti da mi laskaš. To ne bih niti očekivao od tebe, pa da je i ne znam kakav razlog u pitanju. Vjerujem da je iskreno, zato i govorim uvijek da je važno tko a ne što govori. Rekao sam da sam emocionalno malo nagluh na takve stvari jer se ne znam ponašati u takvim okolnostima zbog, vjerujem, kućnog odgoja. Ali to ne umanjuje značenje tvojeg mišljenja. Cijenim i poštujem to što si izrekao, ne samo zato što mi godi, već i zato što jesi to izrekao na glas. Vjerujem da si primijetio i kontra situaciju, što činim kada dobijem negativan komentar. Ne samo negativan već i vrlo ružan, koji pokazuje potpunu nekulturu komunikacije. Način koji si opisivao u svojem postu. Savršeno sam miran na takvu agresiju i ne dopire uopće do mene. Niti pomišljam da bih bilo što odgovorio jer sam naučio da je snaga u meni a ne u komentaru. Ja dajem boju i ton izrečenom. Ako nekoga smatram emocionalno nezrelim, intelektualno nedoraslim ili bilo što slično, vjerojatno ću to prešutjeti u direktnom ophođenju jer znam kakva bi mogla biti reakcija takve osobe. A to što bi uslijedilo ne bi rezultiralo ničim korisnim. Jer da je osoba dorasla slobodnom komuniciranju onda ne bi niti koristila sredstva kakvima se služi. Ovdje na blogu si dozvoljavam komfor koji ne koristim u reali. I bez dlake na jeziku mogu otvoreno reći svakome što mislim, što i jesam uglavnom svakome kome sam smatrao potrebnim, bez obzira radilo se o pozitivnom ili negativnom komentaru. Svjesno i sa razumijevanjem i očekivanjem posljedica. No, nikada i nikoga nisam nigdje, niti u reali niti ovdje vrijeđao ili nazivao ikakvim pogrdnim nazivima. Smatram to krajnje degutantnim, nezrelim i kao što rekoh nedostatkom nekulture komunikacije. Takve osobe jednostavno ignoriram. Naprotiv, one druge uvažavam sa poštovanjem i cijenim mišljenje baš kao i ti bez obzira na to da li se slažemo ili ne. Tu bih želio istaknuti meni jednu vrlo dragu blogericu, čije britke komentare itekako volim čuti bez obzira što se u većini slučajeva ne slažem s njom. Ali nije rijetko da ponekad dijelimo iste stavove, bez obzira što ih tumačimo iz različitih kuteva. Ipak je ona dama a ja gospodin i tu je prva crta naše bojišnice. Zar ne Natuknice? Što se tiče reakcije okoline i neslaganja. Mislim da sam tu razvio savršen sistem djelovanja. Dakako da je u reali potpuno drugačiji od ovog ovdje. Ovdje ispljunem što imam i raširim svoj kišobran, pa neka govori tko god što poželi. Ovdje ionako mogu pisati što stvarno mislim. U reali je potpuno drugačije. Nemoguće je komunicirati s ljudima koji imaju drugačije stavove i koji ne žele čuti drugu stranu. Koji od onoga kako govore ne čuju ni sami sebe što govore. A meni je često važniji način nego sadržaj. Stoga vrlo često idem linijom manjeg otpora prema onima za koje znam da su netolerantni. Za ostale za koje znam koliko mogu podnijeti serviram im dozu onoliko koliko im je dovoljno da ostanu s nogama na zemlji ali da ipak shvate da ne pušemo u isti rog. teško je balansirati i glumatati da si nešto što nisi. Ali, mislim da sam s godinama stvorio vrlo dobru komunikaciju s okolinom koja nije štetna za nikoga. Ja ne trošim suvišnu energiju na prazne priče, a drugi žive sretnije jer misle da je sve savršeno. Meni ne smeta takva situacija jer mislim da je daleko jednostavnije pustiti ljude da žive u svojim uvjerenjima nego se sa nekime stalno raspravljati i vrtjeti u krug beskorisno obrazlažući neke svoje stavove. Navikao sam da hodam sam protiv struje, da je vrlo malo onih koji misle kao ja i zato se svaki puta ugodno iznenadim kada naiđem na takvu osobu s kojom mogu otvoreno komunicirati. Nije posebno teško ne hodati s krdom. Takve stvari nikada nisam volio i sjećam se dobro trenutka u petom osnovne kada sam to prepoznao kod nastavnice hrvatskog jezika koja me fascinirala nekim svojim stavovima koji su bili drugačiji od tadašnje većine. To me je povelo na drugačiji put. I danas njime kročim i ne dam se smesti. Prihvaćam svakog tko želi sa mnom i odbijam svakog tko me želi u tome spriječiti. Hvala ti što me razumiješ, bez obzira na to što, kako kažeš, ne dijeliš sve moje stavove
Za razliku od svoje mlađe kćeri, nisam baš ljubiteljica vampira, ni u filmovima ni u knjigama. Kao mala gledala sam neki domaći film "Leptirica" i još mi je danas pred očima strašna scena kad su mrtvu ženu proboli glogovim kolcem; pamtim da me je užasno bilo strah dugo vremena poslije toga Kad sam bila klinka baš su bili hit filmovi o vampirima i naravno mama mi nije dala gledati, a stariji brat je imao dozvolu... ljubomorna, potajno sam donijela stolac ispred vrata i gledala kroz ključanicu... bolje da ne pričam kakve sam noćne more imala poslije toga.. od tada uvijek se bojim noći... pa još i sada.. Vidiš što Faustina piše, a ja nisam ni gledala ni čitala o vampirima, samo Draculu - B. Stoker, a to mi je odličan film (izuzev nekih scena) no cijeli život i danas umirem po noći od straha, ma od same pomisli... Budna Svidjet će se Uzoritoj, ona voli čitati i Lastana iz Modre laste Još nisam stigla do tih knjiga, ali prvo mi je na spisku "srce od tinte", vampire baš ne ljubim. Još kao dijete sam imala noćne more zbog filmova o Drakuli, tako da se pomalo i bojim početi to čitati. Inače sam ljubitelj fantasyja i SF-a Nije loše biti star. Osiguranje protiv vampira. Sada sam nešto i naučila od Viktorije
Gdje sam: Novi Mégane RS Renault je službeno predstavio novi sportski kompakt Mégane RS koji će se naći u prodaji već ove jeseni. Novi Mégane RS zadržava stilska obilježja Mégane Coupéa, uz očekivani dodatak agresivnijih, sportskih obilježja. Prednji branik s ugrađenom letvicom potječe iz Formule 1, a središnje postavljen izlaz ispuha, difuzor te spojler elementi su koji istodobno daju karakter, ali ujedno poboljšavaju njegove aerodinamičke karakteristike. Također, jedno od obilježja najsnažnijeg Méganea je i logo RS koji se nalazi na maski, stražnjim podiznim vratima, naslonima za glavu, podlozi brojača i armaturnoj ploči. Pod prednjim poklopcem kuca 2,0-litreni 16-ventilski turbak nove generacije koji razvija 250 KS pri 5.500 okr/min i okretni moment od 340 Nm od 3.000 okr/min. Brojna poboljšanja izvršena na ovom motoru omogućuju povećanje performansi za 20 KS (30 Nm) u usporedbi s Méganeom R26R, koji je postao referenca u svijetu serijskih sportskih vozila. Čak 80 % okretnog momenta dostupno je već od 1.900 okr/min, a poboljšana su i akustička obilježja za adekvatnu zvučnu kulisu. Kao i kod prijašnjeg modela, novi Mégane RS bit će dostupan s dvije šasije: šasija Sport nudi optimalni odnos između sportskih obilježja i udobnosti u svakodnevnom korištenju, dok je Cup šasija s diferencijalom ograničenog klizanja namijenjena pravim znalcima. Ujedno, novost je i specifična oprema poput "Renault Sport Dynamic Management" uređaja koji omogućava odabir tri različita načina intervencije sustava za dinamičku kontrolu stabilnosti te "Renault Sport Monitor". Riječ je o uređaju koji na središnjem zaslonu armaturne ploče prikazuje razne funkcije rada motora, pravovremene performanse motora, upozorenje o optimalnoj brzini, kalibriranje i prikaz kartografije papučice gasa, vrijednosti bočnog ubrzanja i poprečnog pomaka, mjerenje vremena i još štošta.
Evo, razmišljao sam kako da pridonesem kvaliteti sadržaja BOL Foruma i došao do ideje da u jednu temu stavim sav trenutno besplatan i kvalitetan softver koji se može naći na internetu te tako smanjimo otvaranje nepotrebnih tema tipa: "Treba mi besplatan videoplayer" ili "Postoje li još neki programi za instant-komunikaciju?" Prije nego što počnem, prvo ću nabrojati nekoliko parametara: Ja ću staviti besplatan softver za koji ja znam i koji sam našao pomoću interneta i ostalih izvora, te će bez sumnje neki nedostajati. U tom slučaju sve što vi trebate napraviti je odgovoriti na ovu temu gdje će u poruci glasiti ime softvera i čemu služi, te link, i ja ću urediti OP. Ako primijetite da su neki linkovi pokvareni, slobodno mi pošaljite PM i pokušat ću to riješit što prije. Većina dolje navedenog softvera je kompatibilna sa Windows/Linux/unix i Mac operativnim sustavima. The_tux je napravio listu softvera koji su sigurno kompatibilni sa Linux/Unix operativnim sustavima i nalazi se na kraju liste. Ali opet ljudi, džabe vam ova lista i da je još više dugačka kad će bit bisera i opet će otvarati temu o tome..
Bok svima Ja sam Sandra. Prva sam godina medicine u Zagrebu. Za perpetuum lab sam čula od starijih studenata, a registrirala sam se jer mislim da će mi koristiti u učenju
Ja i moja cura smo iznajmili stan prošle godine u 4. mjesecu. Stan se nalazi na samom vrhu zgrade, tj. na 5. katu. Taj stan je bio prazan nekih 10-ak godina, vlasnici su ga namjeravali prodavati, ali to je bilo neuspješno pa su se odlučili da ga iznajme nekom, i tu dolazimo ja i moja draga. Na početku je bilo sve ok, svi susjedi nas pozdravljaju i žele nam dobrodošlicu. Onda je u 11. mjesecu moja cura imala rođendan, pa smo odlučili pozvati par frendova tj. četvero njih, da si dođu popit cugicu kod nas. Nismo bili previše glasni, čisto ispijanje dobrog terana i zajebancija. Oko 11 i pol navečer netko zvoni, moja cura otvara vrata, a na vratima susjed koji živi ispod nas prijeti prstom i prvo šta izgovara je 'ovo vam je zadnji put' i odlazi. Pitam curu tko je bio i ona mi kaže za to i ja si mislim 'kako zadnji put, pa nije bilo ni prvog'. Bio sam lagano pripit i želio sam i ja njemu ići pokucat na vrata i reći mu 'ovo ti je prvi put' ali me ekipa odgovorila od toga. Očito nas je od tog puta zamrzio. Inače, da napomenem da susjed ima nekih 45 godina i živi s mamom koja ima oko 80, dakle od života nema ni ž. Onda smo u međuvremenu nabavili malog psa, mopsa, i on je postao novi član naše 'obitelji'. Tog psa svi stanari vole i sretni su kad ga vide, osim ovog mrguda koji živi ispod nas. On ga od prvog dana gleda sa mržnjom u očima. Znao nam je lupati sa metlom u 6 popodne jer smo kao glasni, jer čuje psa kako hoda itd. Ali se nikad nije udostojio da dođe gore, pokuca i objasni mi u čemu je problem. Prije nekih mjesec dana me nazvao vlasnik stana i kaže mi da je mama od ovog susjeda zvala njegovu mamu da mu kaže da smo glasni, te da se njegov sin buni da ne može spavati jer radi 4 smjene. Drugi dan odlazi vlasnik stana kod dotičnog susjeda da vidi u čemu je problem te nakon toga zove mene da se nađemo na kavi da popričamo. On totalno sere po susjedu i nije mu jasno što mu toliko smeta, kaže da je i susjedova mama rekla da nismo glasni ali susjed ju je potukao s riječima 'ma ti si stara i gluha'. Smije se svemu tome i uopće se ne zamara time. Kaže mi da se ne brinem oko toga te da nastavim mirno živjeti kao i do sada. Ok, život se nastavlja, i susjed se već nekih mjesec dana nije ništa bunio/lupao po stropu. Prije dva dana dolazi susjedova mama kod nas i govori da trebamo platiti vodu (svaki mjesec drugi stanar skuplja lovu za vodu) ja joj odgovaram da ću joj donijeti sutra jer nemam trenutno kod sebe. Ona odgovara 'dobro, nije problem' i odlazi. Sutradan dolazim jako umoran s posla, pojedem ručak, popijem čašu vina i malo zujim po netu, odlazim rano u krevet i zaboravljam na vodu. Danas dolazim doma s posla, presvučem se i odlazim prošetati psa. Dok sam se spremao zvoni zvono na vratima. Otvaram vrata, na vratima dotični susjed. I prvo što izlazi iz njegovih usta je: Dobro, misliš ti platit tu vodu ili? Ja mu odgovaram: Joj zaboravio sam na to, evo sad idem do bankomata pa ću donijeti. ON: Ne, sad mi moraš dati lovu. Ja: Nemam kod sebe moram ići po lovu. On: Kako nemaš lovu? ja: Moram do bankomata podignuti, inače na bankomatu se diže lova. ON: (dok ide dolje po stepenicama) Ti nisi normalan. Ja: Mislim da sam normalniji od tebe. On se vraća gore po stepenicama, stane pred mene i lupi mog psa (kojeg sam držao u rukama) s kovertom i kaže: Nemoj mi se prigovarat i odlazi opet dolje. Ja pucam pa mu kažem: Još jednom dirni mog psa i imat ćeš problema sa mnom. On mi počinje psovat 'jebem ti mater krvavu' Ja (lud kao šibica) mu govorim: 'Što si ti lud, nemoj mi spominjati mamu. On se opet vraća gore, dolazi do mene i gurne me, ja gurnem njega i spremam šaku da mu razbijem nos (inače sam malo slab na živcima pa brzo puknem). U zadnjem trenutku odustajem od šake (ipak ne želim probleme sa murijom). On mene još jednom gurne i kaže: 'Nemoj da te više vidim' a ja njemu: 'Vidjet ćeš ti mene jako brzo' i zatvorim vrata. U međuvremenu dolazi cura doma s posla, ispričam joj situaciju koja se desila, ona me smiruje i odgovara od toga da idem dolje i napravim kaos, a ja je poslušam i ostajem u stanu. Otvaram bocu vina, popijem par čaša i eto me tu sad na forumu. Znam da tu ima dosta kreativnih likova pa me zanima šta biste vi napravili u ovoj situaciji??? PS. Sorry ako sam fulao koje slovo, ali malo me počelo pucat to vino. Pozdrav ljudi i hvala na odgovorima. Kakav kreten, koji sve bolesnici žive okolo... Neću nikome pustiti da me gazi kao ni što nitko od vas ne bi dopustio. A vodu sam platio prije nekih sat vremena. Puške, ubojstva itd. ne dolaze u obzir jer ja ipak volim život i ne želim ga provesti u nekoj buksi radi budale. Inače, ja i cura smo odlučili potražit novi stan jer ne želimo nikakve probleme. Ali mislio sam mu se osvetiti nakon što nađemo novi stan i zaboravi na nas. Auto ću mu išarati, probušiti gume itd.. i to ću svakih par mjeseci ponavljati. Nije mi u toj cijeloj priči jasno zašto baš taj susjed skuplja novac za vodu?? Meni taj susjed malo smrdi.... I ignoriraj ga, takve kretene najviše jebe kad ih ignoriraš. Strpljenje je moć. S vremenom i strpljenjem i dudov list postaje svila. Plati vodu, ignoriraj i njega i staru mu ubuduće. Ako će tebe, curu ili psa htjeti fizički napasti prijavi policiji i bok. Inače stara mu je ful simpatična i nema ništa protiv nas. Ona je dobra stara nona koja uvijek ponudi kolačima kad dođem platit vodu. Inače, prije sam bio i na policiji (živim 200 m od policije), ali mi je policajac lijepo objasnio da trenutno nemam nikakvih svjedoka tako da će biti moja riječ protiv njegove, i da ćemo u tom slučaju oboje dobiti kaznu. I policajac mi u povjerenju govori da i on zna tog lika i da mu je jako antipatičan. Može dignuti ruku na psa i na mene, to mogu progutati, ali ako digne ruku na moju curu, invalidnost mu je garantirana. Inače ne trpim nasilje nad ženama tako da ako netko udari moju curu, ja ću mu suditi, u to može biti siguran. Kao prvo ne daj da ti dira psa. Što mu je pas kriv koji kurac??? Ja bih ga osobno izbubetao da tri dana ne može stati na noge.... Ali opet, kao što kažeš, imat ćeš problema sa murjom a to nikom ne treba... Možda bi bilo najbolje da mu fino objasniš neke stvari (nasamo, jel), a ako to ne uspije, probaj naći drugi stan da nemaš sa budalom posla... Što se tiče cure, probajte se dogovoriti da je ti svaki put dočekaš na ulazu zgrade, da ne daj bože starome nešto ne padne napamet, a kasnije je kasno za sve.... Jer što si rekao za žene, svaka ti je na mjestu..
Bio sam pronašao tutorial u kojem je pisalo da ne radi kako treba na 12.10, pa sam instalirao preko terminala po tutorialu, ali kad sam restartirao komp nestali su mi side i top bar, znači kad mi se učita, bude prazan desktop. Probati ću kasnije iz additional driversa, nije mi ovdje laptop.. Probaj. Nedavno se pojavio novi beta driver pod "Addiotional Drivers" i za Nvidiju i Ati koji mi je riješio problem sa pokretanjem TF2 na Ubuntuu. Nemoj ni pokušavati manualno instalirati drivere sa njihovih stranica jer ćeš imat mali milijun problema. Ako koristiš Ubuntu 12.10, instaliraj si "Additional drivers" programčić sa Software Centera i od tamo potegni najnoviji beta driver (mislim da su 2 ponuđena za nvidiju). Demokracija je, također, kada dva vuka i jedna ovca glasuju što će biti za večeru.
Eto, ja već mjesec dana odugovlačim s tom odlukom koji ću "select" kliknuti u webshopu, samo znam da ne želim opet 17-inčni laptop, taj stvarno nije mobilan 15-inčni će biti dovoljan, ali ima li netko iskustva, Pro serija ili Air serija? Ako sam dobro shvatila, Pro serija je bolja, a Air serija i tako dođe samo u 13-inčnoj verziji? Kako biram uopće konfiguraciju Ne znam apsolutno ništa o Macovima, tako da je svaka pomoć dobrodošla
To pitanje čisti primjer političkog spina... Danas je i Hebrang rekao da nema nigdje napisano nego da je prijedlog tog zakona samo usmeno dogovoren... A mislim da HSS nije baš u poziciji da guši proizvodnju duhana od kojeg živi dosta njihovih birača..
Jedino mi nije baš čisto kojim algoritmom ovo čudo računa to što računa (ovi Ameri, Židove sam skužio - neka verzija klasične molekularne biologije, možda mi samo ovi "DNK projektili" nisu jasni).
